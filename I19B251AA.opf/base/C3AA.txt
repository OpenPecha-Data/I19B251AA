༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
4739
22174
བོད་ཡིག་བརྡ་སྤྲོད་སྐྱར་སྦྱོང་དྲི་བ་དང་དྲིས་ལན།
bod yig brda sprod skyar sbyong dri ba dang dris lan
Author
སྟོབས་རྒྱས།
stobs rgyas
Descriptor
Original Publication
Place
pe cin
Publisher
mi rigs dpe skrun khang
Date
2000
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
107+3
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150
17th st., new york city, ny 10011, usa 2005



Bod kyi brda'i bstan bcos sum rtags dag gsum gyi skyar sbyon dri ba dris...
LC Control Number: 2001293885
Type of Material: Text (Book, Microform, Electronic, etc.)
Personal Name: Stobs-rgyas, 1962-
Main Title: Bod kyi brda'i bstan bcos sum rtags dag gsum gyi skyar sbyon dri ba dris lan gyi
tshul du spel ba blo gsar g'zon nu'i ñer mkho 'zes bya ba / Stobs-rgyas kyis
brtsams.
Variant Title: Chinese title on t.p. verso: Zang wen yu fa fu xi wen de
Tsang wen yü fa fu hsi wen ta
Cover Title: Bod yig brda sprod skyar sbyon dri ba dris lan
Edition Information: Par thens 1.
Published/Created: Pe-cin : Mi rigs dpe skrun khan, 2000.
Description: 2, 107 p. ; 22 cm.
ISBN: 7105041234
Summary: Tibetan grammar in questions-answers format.
Subjects: Tibetan language--Grammar.
LC Classification: MLCSA 2002/00709 PL3611
Overseas Acq. No.: Ch-Tib-2001-293885; 19
Other System No.: (DLC) 200129388
Repro./Stock No.: Library of Congress -- New Delhi Field Office RMBY5.00
Quality Code: Icode



，
༡
སྟོབས་རྒྱས་ཀྱིས་བརྩམས།
།
།
1
།
L་
，
1
།
།
།
ཀྱི
h
/
།
།
།
།
བོད་ཡིག་
བརྡ་སྤྲོད་སྐྱུར་སྦྱོང་
དྲི་བ་དྲིས་ལན།
།
།
།
མ།
།
རྩོམ་པ་ པོ་ སྟོབས་རྒྱས་ནི་ 1962ལོར་ བོད་ལྗོངས་
རྒྱལ་རྩེ་རྫོང་དུ་སྐྱེས་ པ་དང་། 1982ལོར་བོད་
ལྗོངས་གཞིས་རྩེ་དགེ་འོས་སློབ་གྲྭ་ཐོན། སྔ་ཕྱིར་
དགེ་ བའི་ བཤེས་ གཉེན་ ཚེ་ རིང་ རྡོ་ རྗེ་ དང༌།
གཡུ་རྒྱལ། དཀྱིལ་ཟུར་བསོད་ནམས་གྲགས་པ་
སོགས་གཙོ་བོར་བསྟེན་ནས་རིག་པའི་ གནས་་་་་་
ཡོངས་ལ་སྦྱངས་པ་མི་ལྷོད་པ་བྱས་ཤིང༌། 《ཀྲུང་
གོའི་བོད་ཀྱི་ཤེས་རིག་》དུས་དེབ་སོགས་སུ་རྩོམ་
ཡིག་ཀྱང་མང་དུ་སྤེལ་མྱོང་། ད་ལྟ་བོད་ལྗོངས་
རྒྱལ་རྩེ་རྫོང་སློབ་འབྲིང་དང་པོར་དགེ་རྒན་གྱི་་་
ཕྱག་ལས་གནང་བཞིན་ཡོད།
།
།
་
པ
།
།
་་་
།
་
།
1|:
11
།
།
།
།
།
།
།
|
།
།
།
།
།
།
།
མི་རིགས་དཔེ་སྐྲུན་ཁང་། །
བརྡ་
།
པ
།



༄༅། །བོད་ཀྱི་བརྡའི་བསྟན་བཅོས་སུམ་རྟགས་
དག་གསུམ་གྱི་སྐྱར་སྦྱོང་དྲི་བ་དྲིས་ལན་
གྱི་ཚུལ་དུ་སྤེལ་བ་བློ་གསར་གཞོན་ནུའི་
ཉེར་མཁོ་ཞེས་བྱ་བ།
སྟོབས་རྒྱས་ཀྱིས་བརྩམས།
མི་རིགས་དཔེ་སྐྲུན་ཁང་། །



图书在版编目(CIP)数据
藏文语法复习问答:藏文/多布杰著,-北京:民族
出版社,2000.10
| ISBN 7-105-04123-4"
I. 藏… II. 多… II. 藏语一语法-中小学一教学参
考资料 IV. G624.293
中国版本图书馆 CIP 数据核字(2000)第49956 号
民族出版社出版发行
(北京市和平里北街14号邮编100013)
民族出版社微机照排 迪鑫印刷厂印刷
各地新华书店经销
2000年10月第1版 2000年10月北京第1次印刷
开本:787×1092 1/32 印张:3.5
印数:0001-3,000
册 定价:5元
该书如有印装质量问题,请与本社发行部联系退换
(总编室电话:64212794;发行部电话:64211734)



དཀར་ཆག
དང་པོ། སྒྲ་འདྲ་ལ་དོན་མི་འདྲ་བའི་ཁྱད་པར་བསྟན་པ།
བ................ （3)
༡. མགོ་ཅན་གྱི་འཁྲུལ་པ་སྤོང་བ། ................................. (3)
3. སྔོན་འཇུག་ལྔ་ལས་ག་ཡིག་ཐོབ་དང་མི་ཐོབ་ཀྱི་འཁྲུལ་པ་སྤོང་བ།
བ.................（8)
༣. སྔོན་འཇུག་ལྔ་ལས་ད་ཡིག་ཐོབ་དང་མི་ཐོབ་ཀྱི་འཁྲུལ་པ་སྤོང་བ།
བ བ བ• •• • • •• (10）
༩. སྔོན་འཇུག་ལྔ་ལས་བ་ཡིག་ཐོབ་དང་མི་ཐོབ་ཀྱི་འཁྲུལ་པ་སྤོང་བ།
...
... • ••• • (10)
༥. སྔོན་འཇུག་ལྔ་ལས་མ་ཡིག་ཐོབ་དང་མི་ཐོབ་ཀྱི་འཁྲུལ་པ་སྤོང་བ།
•བ•བབ• ••
༦. སྔོན་འཇུག་ལྔ་ལས་འ་ཡིག་ཐོབ་དང་མི་ཐོབ་ཀྱི་འཁྲུལ་པ་སྤོང་བ།
•..…............
༧. སྔོན་འཇུག་ཕན་ཚུན་གྱི་འཁྲུལ་པ་སྤོང་བ། ...................
༨. རྨང་གཞི་ཕན་ཚུན་གྱི་འཁྲུལ་པ་སྤོང་བ། ..................
༩. རྗེས་འཇུག་ད་ས་གཉིས་ཀྱི་འཁྲུལ་པ་སྤོང་བ། ..…........…...



༡༠. ཡང་འཇུག་ས་ཐོབ་དང་མི་ཐོབ་ཀྱི་འཁྲུལ་པ་སྤོང་བ། .....…...... (29)
གཉིས་པ། བརྡ་སྤྲོད་པ་རྩ་བ་སུམ་ཅུ་པའི་སྐོར། .....…….. (34）
གསུམ་པ། བརྡ་སྤྲོད་པ་རྟགས་ཀྱི་འཇུག་པའི་སྐོར། ... (73)
༄༅། །རྒྱུན་མཁོའི་དུས་གསུམ་དཔེར་བརྗོད། ....…..
(91)
ཟུར་བཀོད།
༄༅། །ཐོན་མིའི་ལེགས་བཤད་སུམ་ཅུ་པའི་སྙིང་པོ་ །
ལྗོན་པའི་དབང་པོ་བཞུགས་སོ། ། ................ (98)
༄༅། ། རྟགས་ཀྱི་འཇུག་པའི་སྙིང་པོའི་དོན་མདོ་ཙམ་
བརྗོད་པ་དཀའ་གནད་གསལ་བའི་མེ་ལོང་ཞེས་
བྱ་བ་བཞུགས་སོ། ། .......
•• • • • (101)



ཇི་ལྟ་ཇི་སྙེད་ཤེས་བྱ་ཀུན་གཟིགས་ཤིང་། ། ་་་་་
གང་ལ་གང་འདོད་དེ་ལ་དེ་སྟོན་པ། །
ཁྱད་པར་བདག་བློའི་བློ་མུན་སེལ་མཛད་པའི། །
བཤེས་གཉེན་དམ་པའི་ཞབས་ཟུང་གུས་མཆོད་ནས། །
གངས་ཅན་བརྡ་སྤྲོད་རིག་པ་སུམ་རྟགས་དག ། །
རང་མཉམ་བློ་མིག་དོག་པའི་གཞོན་ནུ་ཚོར། ། །
སྨན་ཕྱིར་མཁས་དབང་དུ་མའི་གསུང་གི་བཅུད། །
ཕྱོགས་བཏུས་དྲིས་ལན་ཚུལ་དུ་སྤེལ་ལ་སྤྲོ། །
དེ་ཡང་མཐོ་དམའ་སློབ་འབྲིང་གི་སློབ་ཐོན་སློབ་བུ་རྣམས་སུམ་་
རྟགས་དག་གསུམ་རྩ་བའི་ཆ་ནས་བསླབས་ཟིན་པས་སྔར་སྦྱངས་པའི་དོན་
རྣམས་བརྗེད་ངས་ཀྱི་ཆོམ་པོའི་ལག་ཏུ་མི་ཤོར་བར་གསལ་འདེབས་ཡོང་
ཆེད་བསྐྱར་སྦྱོང་གི་ཚུལ་དུ་དྲི་བ་དྲིས་ལན་འདི་ཉིད་སྤེལ་བའི་དགོས་པ་ནི་
སྔོན་བྱོན་མཁས་པས། ཐོག་མར་སྒྲ་ལ་མཁས་པ་ཡིས། །ཚིག་དོན་རྣམ་
པར་ཕྱེ་སྟེ་བསྟན། །དེ་ནས་དོན་ལ་མཁས་པ་ཡིས། ། ལྷག་ཆད་འཁྲུལ་བ་
མེད་པར་བཤད། །ཅེས་དང་། གསུང་རབ་བརྡ་ལ་མ་སྦྱངས་ན། །རྗོད་
བྱེད་ཚིག་གི་སྒྲ་འདྲ་ཡང་། །བརྗོད་བྱ་དོན་ལ་ཁྱད་པར་ཡོད། །དེ་ཕྱིར་ཡི་
གེའི་དག་བྱེད་དགོས། ། ཞེས་དང་། བཀའ་དང་བསྟན་བཅོས་ཟབ་རྒྱུ་
ཆེའི། ། དོན་རྣམས་སྨོས་ཅི་འཇིག་རྟེན་གྱི། ། མིང་ཚིག་བརྗོད་དོན་རྣམ་
དག་ཀྱང་། །འདོད་ན་ཡི་གེའི་སྡེབ་སྦྱོར་གཅེས། ། ཞེས་གསུངས་པ་ལྟར་



མཁས་པའི་གསུང་གི་གདམས་པ་ཟབ་མོའི་སྙིང་བཅུད་བདུད་རྩིའི་ཟས་ལ་
རྟག་ ཏུ་ སྤྱོད་ རྒྱུར་ གལ་ཆེ་ བས་ མཐའ་ དག་ བརྗོད་ ཀྱིས་ མི་ ལོངས་ ཀྱང་།
འདིར་བློ་གསར་གཞོན་ནུ་རྣམས་ཀྱི་སྐུལ་ལྕག་གི་དྲིལ་བརྡའི་ཚུལ་དུ་ཕུལ་
ཏེ། སླད་ལེགས་སྐྱེས་ཀྱི་འབྲས་བཟང་སྨིན་རྒྱུར་མདོ་ཙམ་བརྗོད་པ་ལ།



དང་པོ།
སྒྲ་འདྲ་ལ་དོན་མི་འདྲ་བའི་ཁྱད་
པར་བསྟན་པ།
༡. མགོ་ཅན་གྱི་འཁྲུལ་པ་སྤོང་བ།
རྐ་ནི་ཡུར་བའི་རྐ་སྟེ་ཆུ་རྐ་ལྟ་བུ།
སྐ་ནི་སྐ་རགས་ཏེ་རྐེད་པར་འཆིང་བྱེད་དང་རོ་སྐ་བ།
རྐན་ནི་ཁའི་ཡ་རྐུན།
སྐན་ནི་ནུས་རེ་སྐན་ཏེ་ནུས་མི་སྲིད། །
རྐུ་ནི་རྐུན་མ་རྐུ་བ་སྟེ་མ་བྱིན་པར་ལེན་པ།
སྐུ་ནི་སྐུ་གཟུགས། སྐུ་བརྙན་སོགས།
ལྐུགས་ནི་གླེན་ལྐུགས། །
སྐུགས་ནི་རྒྱལ་སྐུགས་ཏེ་རྩེད་མོའི་རྒྱན།
ལྐོག་ནི་ལྐོག་གྱུར་དང་ལྐོག་ལབ་སོགས།
སྐོགས་ནི་ཡིག་སྐོགས་དང་མར་སྐོགས་སོགས།
སྐྱོང་ནི་སྐྱོང་གདན། རྐང་ལག་རྐྱོང་བ།
སྐྱོང་ནི་འཚོ་སྐྱོང་དང་ས་སྐྱོང་སྟེ་རྒྱལ་པོ།
རྐྱེན་ནི་རྒྱུ་རྐྱེན་དང་མཐུན་རྐྱེན་འཛོམས་པ་སོགས།
སྐྱེན་ནི་མྱུར་བའི་སྐྱེན་ཏེ་ཤེས་པར་སླ་བ་ལ་སྐྱེན་པོ་ཟེར།
IR
(E2 0H/ NUR



བརྐོས་ནི་ས་དོང་བརྐོས་ཟིན།
བསྐོས་ནི་ལས་ལ་བསྐོས་ཟིན།
སྒང་ནི་དཀྱིལ་མཐོའི་སྒང་སྟེ་རི་སྒང་ལྟ་བུ།
སྒང་ནི་གཅིན་སྣོད་ལྒང་བུག་དང་ལྒང་བཞུ།
བརྒལ་ནི་ཆུ་སོགས་བརྒལ་བ།
སྒལ་ནི་ལུས་ཀྱི་སྒལ་ཚིགས། །
རྒོ་ནི་རི་དྭགས་རྒོ་བ་སྟེ་ད་དགོ་བྲིས་པའང་སྣང་།
སྒོ་ནི་ཁང་པའི་སྒོ།
རྒུན་ནི་ཤིང་ཏོག་རྒུན་འབྲུམ།
དགུན་ནི་དུས་བཞིའི་དགུན་ཁ།
རྒྱུ་ནི་ནང་ཁྲོལ་རྒྱུ་མ་དང་རྒྱུ་འབྲས་དང་རྒྱུ་འགྲུལ་ཏེ་འགྲོ་བའི་མིང་།
སྒྱུ་ནི་མིག་འཕྲུལ་སྒྱུ་མ། །
རྔ་ནི་གཞུ་གུའི་རྔ་མ་དང་རྔ་མོང་། རྔ་ཡབ་གླིང༌།
སྔ་ནི་དུས་ཀྱི་སྔ་མ། སྔ་ལྟས་སོགས།
རྔམ་ནི་རྔམ་བརྗིད་དེ་འཇིགས་སུ་རུང་བའི་གཟི་བརྗིད་ཅན།
སྔམ་ནི་དབུགས་རྒོད་སྔམ་པ་སྟེ་དབུགས་འཚངས་པ།
རྔོ་ནི་ཕྱུགས་ནད་རྔ་དང་རྔོ་མི་ཐོག་
སྔོ་ནི་སྔོ་ལོ་འཕྱར་དང་སྔོ་བསངས་མ།
རྡུལ་ནི་ལུས་ཀྱི་རྔུལ་ཆུ། །
དངུལ་ནི་རིན་ཆེན་དངུལ།
རྗོང་ནི་འབྲུ་སྣོད་རྗང་བུ་སྟེ་བང་བ།
ལྗང་ནི་ལོ་ཏོག་ལྗང་པ་ཚོན་ལྗང་ཁུ།
ལྗིད་ནི་ལྕི་བའི་ལྗིད།
Jma



བརྗིད་ནི་གཟི་བརྗིད། བརྗིད་ཆགས་པ།
རྙི་ནི་རྒྱ་ཡི་རྙི་སྟེ་རི་དྭགས་སོགས་འཛིན་བྱེད་ཀྱི་རྙི།།
སྙི་ནི་རེག་བྱ་སྙི་བ་སྟེ་འཇམ་པ།
རྙིལ་ནི་སོ་རྙིལ།།
སྙིལ་ནི་རྩྭ་སོགས་སྙིལ་བ།
རྟ་ནི་རྟ་དྲེལ་དང་རྟ་བླ་སྟེ་རྐང་པ་མང་བའི་འབུ་ཞིག
སྟ་ནི་གཅོད་བྱེད་སྟ་རེ་དང་སྟ་གོན་ཏེ་གྲ་སྒྲིག་
ལྟག་ནི་རྒྱབ་ཀྱི་ལྟག་པ།
སྟག་ནི་གཅན་གཟན་སྟག་དང་ཤིང་སྟག་པ།
ལྟོང་ནི་མདའ་ཡི་ལྟོང་ཁ།
སྟོང་ནི་གྲངས་ཀྱི་སྟོང་དང་སྟོང་པ་སོགས།
རྟོད་ནི་རྟོད་ཕུར་རྟོད་ཐག་
སྟོད་ནི་ལུས་ཀྱི་སྟོད་སྨད་སོགས། །
སྟུག་ནི་འཐུག་པོའི་སྟུག་པོ།
ཆུག་ནི་མི་གཙང་རྟུག་དྲི། །
བལྟས་ནི་མིག་གིས་བལྟས་ཟིན།
བརྟས་ནི་རྒྱས་པའི་བརྟས་ཏེ་ལུས་བརྟས་པ་ལྟ་བུ།
བསྟད་ནི་རྟ་ལ་སྒ་བསྟད།
བརྟད་ནི་བརྟད་པ་སྟེ་གློ་བུར་གྱི་དོན་དཔེར་ན་བརྟད་པའི་དབང་གིས་ལྟ་བུ།
ལྟོགས་ནི་བཀྲེས་པའི་ལྟོགས།
རྟོགས་ནི་ཤེས་པའི་རྟོགས། །
རྟིང་ནི་རྗེས་མའི་རྟིང་།
བསྟིང་ནི་བསྟིང་ཚིག་སྟེ་འཁོན་ཚིག



བལྟབས་ནི་གོས་སོགས་བལྟབས་པ།
བསྟབས་ནི་བསོད་སྙོམས་བསྟབས་པ་སྟེ་སྟེར་བ།
རྡབ་ནི་ཐལ་མོ་སོགས་རྡབ་པ།
ལྡབ་ནི་ལྡབ་ལྡིབ་སྒྲ་དང་ལྡབ་གྲངས་སོགས།
རྡང་ནི་རྟ་འདོགས་རྡང་། །
ལྡང་ནི་ཚད་ལོངས་ལྡང་དང་ལྡང་ཟུག་སྟེ་ཟུག་རྔུའི་ཁྱད་པར། །
ལྡེ་ནི་ལྡེ་མིག་དང་ལྡེ་གུ་སྡེ་སྨན་སོགས་སྡིར་བ་སྐྱོ་མ་ལྡག་གུ་ལྟ་བུ།
སྡེ་ནི་སྡེ་ཚན་དང་སྡེ་ཚོ་སོགས།
ལྡུམ་ནི་སྐྱེད་ཚལ་ལྡུམ་ར།
སྡུམ་ནི་སྡུམ་མཚེས་ཏེ་ཁྱིམ་མཚེས།
ལྡེར་ནི་ལྡེར་བཟོ་སྟེ་འཇིམ་བཟོ།
སྡེར་ནི་སྡེར་མོ་དང་ཟས་སྣོད་སྡེར་མ་སོགས།
ལྡད་ནི་སྐོམ་སྐྱེམས་ལྟུད་པ་སྟེ་བླུགས་པ།
སྡུད་ནི་ཕྱོགས་སུ་སྡུད་པ། །
ལྡེབས་ནི་གྱང་ལྡེབས་ཏེ་རྩིག་ངོས་ལ་ཟེར།
སྡེབས་ནི་མཉམ་དུ་སྡེབས་ཤིག་ལྟ་བུ་བསྐུལ་ཚིག
རྡུགས་ནི་ཐབས་རྡུགས་ཏེ་ཐབས་མེད་པའི་དོན།
ལྕགས་ནི་བླུགས་པའི་ལྡུགས་ཏེ་ཆུ་བླུགས་ཟིན་པ།
རྣ་ནི་སྒྲ་འཛིན་རྣ་བ་དང་རི་དྭགས་གནའ་བ།
སྣ་ནི་དྲི་འཛིན་སྣ་དང་སྣ་ཚོགས་སོགས།
རྣག་ནི་རྣག་ཁྲག་
སྣག་ནི་སྣག་ཚ་དང་སྣག་ལས་སྐྱེས་པ་སྟེ་རིགས་བརྒྱུད་མིང་།
རྣང་ནི་ཞིང་ཁའི་རྣང་མ།



སྣང་ནི་ལྟ་སྣང་དང་འོད་སྣང་སོགས། །
རྣལ་ནི་རྣལ་མ་སྟེ་ཡང་དག་
སྣལ་ནི་ཐགས་ཀྱི་སྣལ་མ།
རྣམ་ནི་རྣམ་དག་དང་རྣམ་འདྲེན་ཏེ་སངས་རྒྱས། །
སྣམ་ནི་སྣམ་བུ་དང་སྣམ་ཕྱིས་ཏེ་བཙོག་པ་གཏོར་ས།
རྣོན་ནི་གྲི་སོགས་རྣོན་པོ། །
སྣོན་ནི་ཁ་སྣོན་དང་ཤུགས་སྣོན་སོགས།
བརྨུར་ནི་མདུན་དུ་བསྣུར་བ་སྟེ་འཐེན་པ།
བསྣུར་ནི་དུས་ཚོད་བསྡུར།
རྦ་ནི་ཆུའི་རྦ་རླབས།
སྦ་ནི་གསང་བའི་སྦ།
ཝ་ནི་མགུལ་རྒྱུན་ལྔ་བ།
རྨ་ནི་མཚོན་ཆའི་རྨ་དང་རྨ་བྱ་སོགས། །
སྨྲ་ནི་སྨ་འབེབས་དང་སྨ་ར་སྟེ་ཁ་སྤུ།
རྨད་ནི་ངོ་མཚར་རྨད་བྱུང་།
སྨད་ནི་སྟོད་སྨད་དང་སྨད་ར་སོགས།
རྨིག་ནི་རྟ་ཡི་རྨིག་པ་དང་དེའི་ལྕགས་ལ་རྨིག་ལྕགས་ཟེར།
སྨིག་ནི་དཔྱིད་ཀྱི་སྨིག་རྒྱུ་སྟེ་དཔྱིད་དུས་ཐང་ལ་ཆུའི་རྒྱུན་གཡོ་བ་ལྟར་སྣང་
བའི་གཟུགས་བརྙན་ལ་ཟེར།
རྨུག་ནི་ཁྱི་སོགས་ཀྱིས་རྨུག་པ། །
སྨུག་ནི་ཁ་དོག་སྨུག་པོ་དང་སྨུག་པ།
རྨོས་ནི་ས་ཞིང་རྨོས་པ་སྟེ་ཕུ་རློག་ཟིན་པ།
སྨོས་ནི་བཤད་པའི་སྨོས།



རྨོན་ནི་རྨོན་མཛོ་སྟེ་ཞིང་རྨོ་བྱེད་མཛོ་སོགས།
སྨོན་ནི་སྨོན་ལམ་དང་སྨོན་འདྲེན་ཏེ་གྲོགས་པོ།
རྩལ་ནི་ལུས་ཀྱི་རྩལ་སྟོབས།
སྩལ་ནི་བཀའ་བསྩལ་བ་སྟེ་གནང་བ།
བརྩོན་ནི་བརྩོན་འགྲུས། །
བཙོན་ནི་ཉེས་ཅན་བཙོན་པ།
༢. སྔོན་འཇུག་ལྔ་ལས་ག་ཡིག་ཐོབ་དང་མི་ཐོབ་ཀྱི་
འཁྲུལ་པ་སྤོང་བ།
གཅིག་ནི་གྲངས་ཀྱི་གཅིག
ཅིག་ནི་ལན་ཅིག་དང་ཆབས་ཅིག་སོགས།
གཅུ་ནི་འཁྱོག་པོའི་གཅུ།
ཅུ་ནི་གྲངས་སུམ་ཅུ་སོགས།
གཅལ་ནི་རྡོ་གཅལ་པང་གཅལ་སོགས།
ཅལ་ནི་དོན་མེད་ཅལ་ཅོལ།
གཏིང་ནི་གཏིང་ཟབ་དང་གཏིང་ཚུགས་པ་སྟེ་རྩ་བ་བཙུགས་པའམ་ཚུགས་པ།
ཏིང་ནི་ཏིང་འཛིན་དང་ཏིང་ཤགས་ཏེ་རོལ་མོའི་བྱེ་བྲག
གདལ་ནི་ཁྱབ་གདལ། །
དལ་ནི་དལ་འགྲོ་སྟེ་ཆུ་དང་གཟའ་སྤེན་པ་ལའང་།
གནོད་ནི་གཞན་གནོད་པ་སྟེ་འཚོ་བ།
ནོད་ནི་སྡོམ་པ་ནོད་པ་སྟེ་ལེན་པའམ་ཐོབ་པ།
གཞན་ནི་རང་གཞན།
0



ཞན་ནི་དྲག་ཞན།
གཟུངས་ནི་གཟུངས་སྔགས་སོགས། །
ཟུངས་ནི་ལུས་ཟུངས་སྟེ་ཁ་ཟས་ཀྱི་དྭངས་མ་སོགས་ལུས་འཛིན་པར་བྱེད་པའི་
ཁམས་ཀྱི་དྭངས་མ་བདུན་གྱི་བསྡུས་མིང་།
གཡོས་ནི་ཟས་གཡོས་པ། ，་
ཡོས་ནི་ཁ་ཟས་ཡོས་དང་ལོ་རྟགས་ཡོས།
གཡུང་ནི་གཡུང་དྲུང་སྟེ་མི་འགྱུར་བའི་དོན།
ཡུང་ནི་ཡུང་ང་སྟེ་སྒ་སེར།
གཡང་གཟར་དང་གཡང་ཊི། །
ཡངས་ནི་གུ་ཡངས་པོ།
གཡུལ་ནི་གཡུལ་ས་སྟེ་འཐབ་ས་དང་གཡུལ་ཁ།
ཡུལ་ནི་ཡུལ་ལྗོངས་དམིགས་ཡུལ་སོགས།
གཡུར་ནི་གཡུར་ཟ་བ་སྟེ་འབྲས་བུ་རྣམ་པར་སྨིན་པ།
ཡུར་ནི་ཆུའི་ཡུར་བ་སྟེ་རྐ།
གཤོག་ནི་འདབ་གཤོག་སྟེ་བྱའི་གཤོག་པ་ལྟ་བུ།
ཤོག་ནི་ཤོག་བུ་དང་སྨོན་ པ་ སྟོན་པའི་ཚིག་གྲོགས་ཀྱང་ཡིན་ཏེ་ཟས་གོས་་་་
འཛོམས་པར་ཤོག་ལྟ་བུ།
གཤིས་ནི་གཤིས་ཀ་བཟང་པོ་སྟེ་རང་བཞིན་བཟང་པོ།
ཤིས་ནི་ཤིས་ཚིག་སྟེ་བཀྲ་ཤིས་པའི་ཚིག
གསིལ་ནི་འཁར་གསིལ་དང་དབུ་སྐྲ་གསིལ་བ་སྟེ་གཏོང་བ།
སིལ་ནི་དངུལ་སིལ་མ་དང་སིལ་སྙན་སོགས།
གསེར་ནི་རིན་ཆེན་གསེར།
སེར་ནི་ཁ་དོག་སེར་པོ་དང་སེར་སྣ་སོགས།



གསོན་ནི་མ་ཤི་གསོན་པོ།
སོན་ནི་ས་བོན་སོན་དང་སོན་པ་སྟེ་ཕྱིན་པའམ་མཐར་སོན་པ།
༣. སྔོན་འཇུག་ལྔ་ལས་ད་ཡིག་ཐོབ་དང་མི་ཐོབ་ཀྱི་
འཁྲུལ་པ་སྤོང་བ། །
དཀར་ནི་ཁ་དོག་དཀར་པོ།
ཀར་ནི་གླང་ཆེན་ཐལ་ཀར།
དཀོར་ནི་དཀོར་རྫས་ཏེ་ནོར་སྤྱིའི་མིང་ཡིན་ཡང་ཕུལ་བའི་རྫས་ལ་ཕལ་ཆེར་
དཀོར་ཟེར། །
ཀོར་ནི་ཀླད་ཀོར།
དཔང་ནི་གཟུང་པ་སྟེ་དཔང་པོའམ་དྲང་པོ་བྱེད་མཁན།
པང་ནི་པང་གདན་དང་པང་ལེབ་སོགས།
དཔོག་ནི་རྗེས་སུ་དཔོག་པ་སྟེ་དཔག་པའི་བསྐུལ་ཚིག
པོག་ནི་པོག་ཕོར་ཏེ་སྤོས་ཕོར།
དམངས་ནི་དམངས་གཙོ་སོགས།
མངས་ནི་རྒྱུད་མངས་ཏེ་སྒྲ་སྙན།
༩. སྔོན་འཇུག་ལྔ་ལས་བ་ཡིག་ཐོབ་དང་མི་ཐོབ་
ཀྱི་འཁྲུལ་པ་སྤོང་བ། །
བསྐལ་ནི་དུས་ཀྱི་བསྐལ་པ་སྟེ་འཇིག་བསྐལ་ལྟ་བུ།
སྐལ་ནི་སྐལ་ལྡན་ཏེ་བསོད་ནམས་ཅན་དང་སྐལ་བ་སྟེ་བགོ་བཤའ་བགོས་པའི་
10



སྐུལ་བ།
བསྐུར་ནི་འཕྲིན་སོགས་བསྐུར་བ།
སྐུར་ནི་སྐུར་འདེབས་ཏེ་ཡོད་པ་ལ་མེད་པར་ལྟ་བ།
བསྒྱུར་ནི་རྒྱབ་ལ་བསྐྱུར་བ་སྟེ་སྤངས་པ།
སྐྱུར་ནི་རོ་སྐྱུར་མོ།
བགོམ་ནི་ཚོད་བགོམ།
གོམ་ནི་དྲུང་གི་གོམ་སྟེ་སྐུ་དྲུང་དུ་ལྟ་བུ་ལ་སྐུ་གམ་དུ་ཟེར་བ་ལྟ་བུ།
བསྒོས་ནི་བག་ཆགས་བསྒོས།
སྒོས་ནི་དོན་གྱི་སྒོས་ཏེ་དོན་དུ་ལའམ་དམིགས་བསལ་ལ་སྒོས་སུ་ཟེར་བ་ལྟ་བུ།
བརྒྱབ་ནི་དབྱུག་པ་བརྒྱབ་པ།
རྒྱབ་ནི་ལྟག་པའི་རྒྱབ།
བརྒྱགས་ནི་བརྒྱགས་ཕྱེ་ལམ་བརྒྱགས་རྩམ་པ་ལྟ་བུ།
རྒྱགས་ནི་དྲེགས་པས་རྒྱགས་དང་ཤ་རྒྱགས་པ།
བསྒྲིན་ནི་འགྲན་པའི་བསྒྲིན་ཏེ་བསྒྲིན་མི་ཕོད་ལྟ་བུ།
སྒྲིན་ནི་སྤྱང་པོའི་སྒྲིན་ཏེ་སྒྲིན་པོ་ལྟ་བུ། །
བརྒྱུད་ནི་བླ་བརྒྱུད་དེ་བླ་མ་ནས་བླ་མར་བརྒྱུད་པ་དང་སྙན་བརྒྱུད་དེ་
གདམས་ངག་སྙན་བརྒྱུད་ལྟ་བུ།
རྒྱུད་ནི་གཏམ་རྒྱུད་དང་རྒྱུད་མངས་ཏེ་སྒྲ་སྙན།
བརྒྱུས་ནི་ཕྲེང་བ་བརྒྱུས།
རྒྱུས་ནི་ལོ་རྒྱུས་དང་ལམ་རྒྱུས་སོགས།
བརྗེས་ནི་དངོས་ཟོག་བརྗེས།
རྗེས་ནི་རྟིང་མའི་རྗེས།
བརྗེད་ནི་བསྐྱུད་པའི་བརྗེད་དེ་མི་དྲན་པའམ་ཐུགས་ལ་བསྙེལ་བ།
1]



རྗེད་ནི་བཀུར་གཟོའི་རྗེད།
བརྟག་ནི་བརྟག་དཔྱད་དང་། བརྟག་ཡས་ཏེ་གྲངས་གནས་ཤིག
རྟག་ནི་མི་འགྱུར་རྟག་པ་དང་། དུས་རྟག་ཏུ་ལྟ་བུ།
བརྟུལ་ནི་བརྟུལ་ཞུགས་དང་བརྟུལ་ཕོད་ཅན།
རྟུལ་ནི་དབང་པོ་རྟུལ་བ་སྟེ་རྣོ་བོ་མིན་པ།
བརྟོལ་ནི་རྣག་ཁྲག་བརྟོལ་དང་ཨི་ཁུང་བརྡོལ། །
རྟོལ་ནི་སྒོ་ཕྱུགས་རྟོལ། །
བརྟེན་ནི་གཞན་ལ་བརྟེན། །
རྟེན་ནི་རྟེན་འབྲེལ་ཡན་ལག་བཅུ་གཉིས་དང་འཇིག་རྟེན་སོགས།
བདོད་ནི་འབུར་དུ་བདོད་པ།
དོད་ནི་མང་ཇའི་དོད་དེ་ཚབ་ཀྱི་དོན་དང་འབྲུ་དོད་པོ་སོགས།
བསྡུམ་ནི་འགྱེད་པ་བསྡུམ།
སྡུམ་ནི་སྡུམ་པ་སྟེ་ཁྱིམ།
བསྣར་ནི་ཐག་པ་སོགས་བསྣར་བ།
སྣར་ནི་རྒྱུ་སྐར་སྣར་མ།
བརྩེ་ནི་བརྩེ་དུང་སོགས།
རྩེ་ནི་རི་ཡི་རྩེ་དང་རྩེད་མོ་རྩེ་བ་སོགས།
བཞར་ནི་དབུ་སྐྲ་བཞར་བ་སྟེ་སྐྲ་བྲེགས་པ།
ཞར་ནི་མིག་ལོང་ཞར་བ།
བཤུལ་ནི་ལམ་གྱི་བཤུལ་ཏེ་བཤུལ་ལམ་ལྟ་བུ།
ཤུལ་ནི་རྗེས་ཤུལ།
བསངས་ནི་སྐྱོ་བསངས་སོགས།
སངས་ནི་རྨུགས་གཉིད་སངས་བ།
12



༥. སྔོན་འཇུག་ལྔ་ལས་མ་ཡིག་ཐོབ་དང་མི་ཐོབ་
ཀྱི་འཁྲུལ་པ་སྤོང་བ།
མགུར་ནི་མགུར་གླུ་སོགས།
གུར་ནི་སྦྲ་གུར། །
མགྲོན་ནི་སྐུ་མགྲོན་དང་མགྲོན་བུ་(འབུ།）
གྲོན་ནི་ཆུད་ཟོས་གྲོན་ཏེ་ཟས་གྲོན་པོ་ལྟ་བུ།
མངར་ནི་རོ་མངར་མོ།
ངར་ནི་ངར་ལྕགས་དང་དྲེགས་པས་ངར་བ་སོགས།
མཚན་ནི་ལུས་ཀྱི་མཆན་ཁུང་དང་ཡི་གེའི་མཆན་བུ།
ཆན་ནི་གྲི་གུག་ཆན་པ། །
མཆུ་ནི་ཁ་ཡི་མཆུ་སྟེ་མཆུ་སྒྲོས།
ཆུ་ནི་འཐུང་བྱའི་ཆུ། །
མཆོག་ནི་རྨད་བྱུང་མཆོག
ཆོག་ནི་བྱས་ཆོག་དང་མི་ཆོག
མཉམ་ནི་མཚུངས་པའི་མཉམ།
ཉམ་ནི་ཉམ་ཆུང་།
མཉེན་ནི་རེག་བྱ་མཉེན།།
ཉེན་ནི་ཉེན་ཁ།
མཐུར་ནི་སྲབ་ཀྱི་མཐུར་ཐག་
ཐུར་ནི་གྱེན་ཐུར་དང་ཐུར་མ་སོགས།
མདུང་ནི་མཚོན་ཆའི་མདུང་།
13



༦་
དུང་ནི་འབུད་པའི་དུང་སྟེ་གཡས་འཁྱིལ་ལྟ་བུ།
མཚན་ནི་མཚན་མོ་དང་རྒྱུ་མཚན་སོགས།
ཚན་ནི་སྡེ་ཚན་དང་ཚན་རིག་སོགས།
མཚང་ནི་རྐྱེན་གྱི་མཚང་སྟེ་སྐྱོན་བཏོན་པ་ལ་མཚང་འདྲུ་བ་ཟེར་བ་ལྟ་བུ།
ཚང་ནི་ཐབ་ཚང་དང་ཁྱིམ་ཚང་སོགས།།
མཚེས་ནི་ཡུལ་མི་ཁྱིམ་མཚེས།
ཚེས་ནི་གཟའ་ཚེས།
མཚོག་ནི་མགོ་བོའི་མཚོག་མ།
ཚོགས་ནི་ཚོགས་འདུ་དང་ཚོགས་གཉིས་ཏེ་བསོད་ནམས་དང་ཡེ་ཤེས་ཚོགས།
༦. སྔོན་འཇུག་ལྔ་ལས་འ་ཡིག་ཐོབ་དང་མི་ཐོབ་
ཀྱི་འཁྲུལ་པ་སྤོང་བ།
འཁང་ནི་འཁང་ར་སྟེ་སྡང་བའམ་མི་དགའ་བ་བྱེད་པའི་དོན།
ཁང་ནི་སྡོད་གནས་ཁང་པ།
འཁྲབ་ནི་བྲོ་གར་འཁྲབ།
ཁྲབ་ནི་ཁྲབ་རྨོག་
འགྲིམ་ནི་འགྲིམ་འགྲུལ།
གྲིམ་ནི་རིག་པ་གྲིམ་པོ་སྟེ་སྒྲིན་པོའམ་སྤྱང་པོ།
འཆང་ནི་འཛིན་པའི་འཆང་།
ཆང་ནི་སྐོམ་སྐྱེམས་ཆང་།
འཆམ་ནི་གར་འཆམ།
ཆམ་ནི་འགོ་ནད་ཆམ་པ།



འཇག་ནི་རྩྭ་འཇག་མ།
ཇག་ནི་ཆོམ་རྐུན་ཇག་པ།
འཐབ་ནི་འཐབ་མོ་སྟེ་འཁྲུག་པ།
ཐབ་ནི་མེ་ཡི་ཐབ།
འཐུང་ནི་སྐོམ་སྐྱེམས་འཐུང་བ།
ཐུང་ནི་རིང་མིན་ཐུང་དང་ཐུང་སི།
འཐེང་ནི་རྐང་པ་འཐེང་པོ་སྟེ་རྐང་པ་ཀྱོག་ཀྱོག་
ཐེངས་ནི་ལན་ཅིག་ཐེངས།
འདྲིས་ནི་གོམས་པའི་འདྲིས་ཏེ་མཐུན་པའང་།
དྲིས་ནི་སྐད་ཆ་དྲིས།
འདོང་ནི་འགྲོ་མཁན་འདོང་བྱེད།
དོང་ནི་ས་དོང་ཀུན་དོང་སྟེ་བཙོང་།
འཕྱེ་ནི་ལྟོ་འཕྱེ་སྟེ་སྦྲུལ་དང་འཕྱེ་བོ་སྟེ་རྐང་མེད་འགོང་པོའམ་ཕོ་བས་འགྲོ་བ།
ཕྱེ་ནི་བག་ཕྱེ་དང་ཕྱེ་མ་ལེབ། །
འཕྱ་ནི་གཞན་ལ་འཕྱ་བ་སྟེ་སྨོད་པ།
ཕྱུ་ནི་མོ་པ་ཕྱྭ་མཁན་དང་ཕྱྭ་གཡང་། །
འཕྲུལ་ནི་རྣམ་འཕྲུལ་དང་མིག་འཕྲུལ་སོགས།
ཕྲུལ་ནི་ཕྱང་ཕྲུལ་ཏེ་དོ་ཤལ་དང་ཕྱང་ཆད་དེ་ཐག་ཆད་པའམ་ཐེ་ཚོམ་བཅད་
འཚབ་ནི་འཚབ་འཚུབ་དང་སྐྱིན་འཚབ་ལའང་།
ཚབ་ནི་སྐུ་ཚབ་སོགས།
འཚིག་ནི་མེ་ཡིས་འཚིག་དང་འཚིག་པ་ཟ།
ཚིག་ནི་གཏམ་གྱི་ཚིག



འཚར་ནི་བུ་ཕྲུག་འཚར།
ཚར་ནི་ཚར་དུ་དངར་དང་ཚར་གཅོད་སོགས།
འཚག་ནི་འཚག་ཤ་སྟེ་གཡག་ཤ།
ཚག་ནི་དངུལ་ཕོར་སོགས་ཀྱི་ཚག
༧. སྔོན་འཇུག་ཕན་ཚུན་གྱི་འཁྲུལ་པ་སྤོང་བ།
བཀའ་ནི་བཀའ་སློབ་དང་བཀའ་དྲིན་སོགས།
དཀའ་ནི་དུབ་པའམ་ངལ་བ་སྟེ་དཀའ་ངལ་ལྟ་བུ།
བཀོད་ནི་བདེ་བར་བཀོད་པ་སོགས།
དཀོས་ནི་དཀོས་ཐག་སྟེ་ཉམ་ཐག་པ།
འཁར་ནི་ལག་བརྟེན་འཁར་བ།
མཁར་ནི་མཁར་རྫོང་དང་རྡོ་མཁར་གོང་ལའང་།
འཁལ་ནི་སྐུད་པ་འཁལ་རྒྱུ།
མཁལ་ནི་ལུས་ཀྱི་མཁལ་མ།
འཁུར་ནི་བཞེས་སྤྲོའི་འཁུར་ར།
མཁུར་ནི་གདོང་གི་མཁུར་ཚོས།
འཁྲིག་ནི་མི་གཙང་འཁྲིག་པ།
མཁྲིག་ནི་ལག་པའི་མཁྲིག་མ།
འཁྱུད་ནི་མགུལ་ལ་འཁྱུད་པ་སྟེ་འཐམས་པ།
མཁྱུད་ནི་དཔེ་མཁྱུད་དེ་ཆོས་ལ་སེར་སྣ་བྱས་པ།
འགོ་ནི་ཐོག་མའི་འགོ་དང་འགོ་ནད་སོགས།
མགོ་ནི་ལུས་ཀྱི་མགོ་བོ།
16



དགོན་ནི་དབེན་གནས་དགོན་པ་སོགས། །
མགོན་ནི་མགོན་ཁང་དང་མགོན་སྐྱབས་སོགས།
འགོས་ནི་ན་ཚ་འགོས།
བགོས་ནི་བགོ་བ་བགོས་ཟིན།
དགུ་ནི་གྲངས་ཀ་དགུ།
མགུ་ནི་དགའ་བའི་མགུ།
འགུལ་ནི་གཡོ་འགུལ་དང་ལས་འགུལ་སོགས།
མགུལ་ནི་མགྲིན་པའི་མགུལ་ཏེ་མགུལ་རྒྱུན་ལྟ་བུ།
འགྲོ་ནི་བསྐྱོད་པའི་འགྲོ།
བགྲོ་ནི་བགྲོ་གླེང་སྟེ་བཀའ་མོལ་བགྲོ་བའམ་གྲོས་བྱེད་པ།
འགྲེས་ནི་རིགས་འགྲེས་ཟིན།
བགྲེས་ནི་ལོ་ན་བགྲེས། །
དགྱེས་ནི་ཐུགས་དགྱེས་པ་སྟེ་དགའ་བ།
འགྱེས་ནི་སེ་སོར་འགྱེས་པ་སྟེ་གྱེས་པ།
འགྱོགས་ནི་འདེགས་པའི་འགྱོགས་ཏེ་ཕ་བོང་འགྱོགས་ལྟ་བུ།
མགྱོགས་ནི་མྱུར་བའི་མགྱོགས་ཏེ་མགྱོགས་འགྲོ་རྟ་ལྟ་བུ།
དངར་ནི་ཚར་དུ་དངར་བ་སྟེ་གྲལ་ལམ་ཕྲེང་བ་འགྲིག་པོ།
མངར་ནི་རོ་མངར་མོ།
གཅམ་ནི་གཅམ་བུའི་ཚིག་སྟེ་རྫུན་ཚིག
བཅམ་ནི་བཅམ་རྩེ་སྟེ་ཟླ་གམ། །
གཅེར་ནི་གོས་མེད་གཅེར་བུ། །
བཅེར་ནི་རས་ཡུག་བཅེར་བ་སྟེ་ཕུང་པོར་སྤུངས་པ།
གཅུས་ནི་འཁྱོག་པོར་གཅུས་ཟིན།
17



བཅུས་ནི་ཆུ་སོགས་བཅུས་ཟིན།
འཆད་ནི་བཤད་པའི་འཆད།
སྟམ་ལ་མཆད་སྒོམ་ཟེར།
འཆེ་ནི་ཁས་འཆེ་སྟེ་ཁས་ལེན།
མཆེ་ནི་ཁྱི་སོགས་ཀྱི་མཆེ་བ།
འཆི་ནི་འཆི་མེད་ལྷ་དང་འཆི་བདག་གཤིན་རྗེ།
མཆི་ནི་མིག་གི་མཆི་མ།།
འཆོར་ནི་ཤོར་བའི་འཆོར་ཏེ་ཆུ་སོགས་འཆོར་བ།
མཆོར་ནི་རྒྱུན་གྱི་མཆོར་ཏེ་གཟབ་མཆོར།
འཇལ་ནི་བུ་ལོན་འཇལ་བ་སྟེ་གཞལ་བ།
མཇལ་ནི་སློབ་དཔོན་སོགས་མཇལ་བ།
འཇིང་ནི་རྒྱ་མཚོའི་འཇིང་སྟེ་དབུས་སམ་དཀྱིལ།
མཇིང་ནི་སྐྱེ་ཡི་མཇིང་པ། །
འཇུག་ནི་བྱ་བའི་འཇུག་ལྡོག་དང་འཇུག་སྒོ་སོགས། །
མཇུག་ནི་རྗེས་མའི་མཇུག་དང་མཇུག་མ་སོགས།
གཉན་ནི་རི་དྭགས་གཉན་པ་དང་བཀའ་གཉན་པ་སྟེ་བཀའ་བཙན་པོའི་དོན།
མཉན་ནི་མཉན་པ་སྟེ་རྣ་བས་ཐོས་པའམ་སྐྱ་བ་འཛིན་པ།
གཉེན་ནི་དཔུང་གཉེན་བཤེས་གཉེན་སོགས། །
མཉེན་ནི་ལག་སོགས་མཉེན་པ་སྟེ་འཇམ་པ་དང་འཁྲུལ་ལྡེམ་ཆེ་བ།
གཏོགས་ནི་ཁོངས་སུ་གཏོགས་དང་མ་གཏོགས་སོགས།
བཏོགས་ནི་སྤུ་སོགས་བཏོགས་པ། །
འཐིང་ནི་འཐིང་སླད་དེ་སྨོད་པའི་ཚིག
མཐིང་ནི་མཐིང་ག་སྟེ་སྔོན་པོ་དང་མཐིང་རིལ་ཏེ་ཆུ་བྱ།
18



མཐུ་ནི་ནུས་པའི་མཐུ་སྟེ་མཐུ་སྟོབས་ལྟ་བུ།
འཐུ་ནི་མེ་ཏོག་སོགས་འཐུ་བ། །
འཐུན་ནི་འཇུད་འཐུན་ཏེ་སྨད་འཚོང་མ།
མཐུན་ནི་ཕན་ཚུན་མཐུན་པོ།
བདའ་ནི་དྲི་ཞིམ་བདའ་སྟེ་བདའ་ཟས་ལྟ་བུ།
གདའ་ནི་ཡོད་པའི་གདའ།།
བདར་ནི་གར་ཤ་ཆོད་པ་དང་ཕྱག་བདར་ཏེ་བྱི་དོར་བྱེད་པ།
འདར་ནི་འཁྱགས་ནས་འདར་བ།
བདས་ནི་བུ་ལོན་སོགས་བདས་པ་སྟེ་འདེད་པ།
འདས་ནི་ཚེ་ལས་འདས་དང་དུས་འདས་པ།
གདང་ནི་སྐས་ཀྱི་གདང་བུ་སྟེ་ཐེམ་པ།།
མདང་ནི་དུས་ཀྱི་མདང་ནུབ།
གདངས་ནི་སྒྲ་གདངས་སོགས།
མདངས་ནི་བཀྲག་མདངས་དང་ཚོན་མདངས་སོགས།
གདུང་ནི་ཁང་པའི་གདུང་དང་གདུང་འཚོབ་སྟེ་རྒྱུད་འཛིན།
བདུང་ནི་གཞུ་རྒྱུད་བདུངས་པ་སྟེ་འཐེན་པ།
མདུང་ནི་མཚོན་ཆའི་མདུང་།
གདུག་ནི་གདུག་རྩུབ། །
བདུག་ནི་བདུག་སྤོས་ཏེ་དྲི་ཞིམ་པོ་བདུག་པའི་སྤོས།
འདུག་ནི་མཆིས་པའི་འདུག
མདུན་ནི་དུང་གི་མདུན་དང་རྒྱབ་མདུན་སོགས།
འདུན་ནི་རེ་འདུན་སྨོན་འདུན་སོགས།
བདུན་ནི་གྲངས་ཀ་བདུན།
19



བདུད་ནི་བདུད་སྡིག་ཅན། །
མདུད་ནི་སྐུད་པའི་མདུད་པ།
གདོང་ནི་བཞིན་རས་གདོང༌།
མདོང་ནི་སྲུབ་སྣོད་ཇ་མདོང་།
བདག་ནི་བདག་གཞན་དང་བདག་པོ་སོགས།
མདག་ནི་མེ་ཡི་མདག་མ་སྟེ་མེ་འབར་བའི་ཐལ་བ།
བདོ་ནི་སྙིགས་མ་ལྔ་བདོ་སྟེ་དར་བའམ་རྒྱས་པ།
མདོ་ནི་ལམ་མདོ་སྟེ་ལམ་འདྲེས་ས། །
བདོག་ནི་བདོག་པ་སྟེ་ནོར་རྫས་སྤྱི་མིང་དང་ཡོད་པའི་དོན་ལའང་།
མདོག་ནི་ཚོན་གྱི་མདོག
གདོལ་ནི་གདོལ་པ་སྟེ་བཤན་པའི་རིགས།
འདོལ་ནི་འདོལ་ཞིང་སྟེ་ས་ཆ་གཤིན་པོ།
འདོར་ནི་སྲོག་འདོར་བ་དང་འདོར་འགྲོ་མ་སྟེ་སྨད་འཚོང་མ།
མདོར་ནི་མདོར་བསྡུས་སོགས། །
གནའ་ནི་གནའ་རབས་སོགས། །
མནའ་ནི་མནའ་མ་དང་མནའ་བསྐྱལ་བ་སོགས།
གནག་ནི་སེམས་པ་གནག་དང་གནག་ཕྱུགས་ཏེ་འབྲི་གཡག་ཚོགས།
མནག་ནི་མནག་དཀའ་བ་སྟེ་བཟོད་དཀའ་བ།།
གཙོ་ནི་གཙོ་ཕལ་དང་གཙོ་ཁང་སྟེ་དབུས་སམ་གཙང་ཁང་ཡང་ཟེར།
བཙོ་ནི་གསེར་བཙོ་མ་དང་ཤ་སོགས་བཙོ་བ།
གཙོད་ནི་རི་དྭགས་གཙོད། །
བཙོད་ནི་དམར་བཙོད་དེ་ཚོས་ཤིག
འཚལ་ནི་ཕྱག་འཚལ་བ་དང་བྲོ་འཚོལ་བ་སྟེ་ནད་ཕོག་པའམ་ན་བ།
20



།
66
མཚལ་ནི་ཚོན་རྩིའི་མཚལ་ཏེ་དམར་པོ།
འཚང་ནི་འཚང་ཁ་སོགས།
མཚང་ནི་སྐྱོན་གྱི་མཚང་དང་ལུས་ཀྱི་མཚང་ར།
འཚར་ནི་བུ་ཕྲུག་འཚར།
མཚར་ནི་ངོ་མཚར་དང་མཚར་སྡུག་སོགས།
འཚམས་ནི་འཚམས་ཞུ་སྟེ་ཁམས་བདེ་ཞུ་བ།
མཚམས་ནི་ས་མཚམས་དང་ཉིང་མཚམས་སོགས།
འཚོ་ནི་འཚོ་བ་དང་འཚོ་སྐྱོང་སོགས། །
མཚོ་ནི་རྒྱ་མཚོ། །
འཚེ་ནི་གནོད་པའི་འཚེ།
མཚེ་ནི་ཕྲུ་གུ་མཚེ་མ་དང་གྲངས་གཉིས་ཀྱི་མངོན་བརྗོད་ལ་མཚེ་མ་ཟེར།
འཚེར་ནི་ཉི་འོད་འཚེར་དང་རྟ་སྐད་འཚེར། །
མཚེར་ནི་ལས་ལ་མཚེར་བ་སྟེ་མཚེར་སྣང༌།
འཛད་ནི་ཟད་པའི་འཛད་དེ་སྟོབས་ཤུགས་འཛད་མཐའ་མེད་པ་ལྟ་བུ།
མཛད་ནི་མཛད་སྒོ་དང་མཛད་འཕྲིན་དེ་བྱས་རྗེས།
འཛར་ནི་གོས་གཟན་འཛར་བ་སྟེ་གཟར་བ།
མཛར་ནི་ལམ་བརྒྱགས་མཛར་བ།
མཛེས་ནི་ཡིད་འོང་མཛེས། །
བརྗེས་ནི་ཕུ་ཐུང་སོགས་བརྗེས།
འཛངས་ནི་སེར་སྣའི་འཛངས།།
མཛངས་ནི་མཁས་པའི་མཛངས།
གཞའ་ནི་གཞའ་ཚོན་ཏེ་འཇའ་ཚོན། །
བཞའ་ནི་བརླན་གྱི་བཞའ་སྟེ་གཤེར་ཆེ་བའམ་བཙའ་འཇུག་པ།
，
）



གཞི་ནི་ནད་གཞི་དང་གཟུགས་གཞི་སོགས།
བཞི་ནི་གྲངས་ཀྱི་བཞི།
གཞུ་ནི་མདའ་གཞུ་དང་གཞུ་གུ།
བཞུ་ནི་མར་ཁུ་བཞུ་དང་བཞུ་མར།
གཞོན་ནི་ན་ཚོད་གཞོན། །
བཞོན་ནི་རྟ་ལ་བཞོན་དང་བ་བཞོན་མ།
གཞེས་ནི་དུས་ཀྱི་གཞེས།
བཞེས་ནི་གསོལ་ཇ་སོགས་བཞེས་པ།
གཟའ་ནི་གཟའ་སྐར།
བཟའ་ནི་ན་བཟའ་དང་བཟའ་ཚོ་སོགས།
གཟི་ནི་རིན་ཆེན་གཟི་དང་གཟི་བརྗིད་སོགས།
བཟི་ནི་ཆང་གིས་བཟི།
གཟོ་ནི་བཀའ་དྲིན་གཟོ་བ་སྟེ་བཀའ་དྲིན་བསབ་པ།
བཟོ་ནི་ལུས་ངག་ཡིད་ཀྱི་བཟོ་སྟེ་བཟོ་རིག་པ་ལྟ་བུ།
གཟོད་ནི་དུས་ད་གཟོད་དང་གཟོད་མ་སྟེ་ཐོག་མ།
བཟོད་ནི་བཟོད་སྲན་སོགས།
གཤམ་ནི་མོ་གཤམ་དང་སྒོའི་གཤམ་བུ།།
བཤམ་ནི་སྣོད་ཆས་བཤམ་པ་སྟེ་གྲ་བསྒྲིགས་པ།
གཤང་ནི་གཤང་བཀྲོལ་ཏེ་རོལ་མོ་འཁྲོལ་བ།
བཤང་ནི་བཤང་ལམ་སྟེ་རྐུབ་བམ་འོག་སྒོ་དང་བཤང་ཟན་ཏེ་ཕག་པ།
གཤོལ་ནི་ཐོང་གཤོལ་ཏེ་སོ་ནམ་ལག་ཆ། །
བཤོལ་ནི་བྱ་བ་བཤོལ་བ་དང་ཟླ་བཤོལ་སོགས།
གསལ་ནི་ཉི་འོད་གསལ་དང་གསལ་ལྡན་སོགས།
22



བསལ་ནི་དམིགས་བསལ་དང་དྲི་མ་བསལ་བ་སོགས།
གསར་ནི་རྙིང་མིན་གསར་པ་དང་ཨ་གསར་ཚ་པོ་སོགས།
བསར་ནི་གྲབ་གཤོམ་བསར།
གསིལ་ནི་དུམ་བུར་གསིལ་དང་རོལ་མོ་གསིལ།
བསིལ་ནི་གྲང་བའི་བསིལ།
གསུང་ནི་རྒྱལ་བའི་གསུང་སྟེ་གསུང་རབ་ལྟ་བུ།
བསུང་ནི་ཞིམ་པའི་དྲི་བསུང་།
གསུས་ནི་གསུས་པ་སྟེ་ལྟོ་བ།
བསུས་ནི་སྐུ་མགྲོན་བསུས།
གསོད་ནི་སེམས་ཅན་གསོད་པ་སྟེ་སྲོག་གཅོད་པ།
བསོད་ནི་དགེ་བའི་བསོད་ནམས་དང་བསོད་སྙོམས་ཏེ་ཟས་སོགས་སློང་བའི་
ཞེ་ས།
གསང་ནི་སྦ་གསང་དང་གསང་རས་སོགས།
བསངས་ནི་དྲི་བསངས་ཏེ་སྤོས།
༨. མིང་གཞི་ཕན་ཚུན་གྱི་འཁྲུལ་པ་སྤོང་བ།
ཀླུ་ནི་རིགས་ངན་ཀླ་ཀློ།
གླ་ནི་རི་དྭགས་གླ་བ་དང་གླ་ཆ་སོགས།
བླ་ནི་བླ་མ་སྟེ་ཉོན་སྒྲིབ་སྤངས་པས་བླ་མ་དང་ཤེས་སྒྲིབ་སྤང་པས་བླ་ན་མེད་པ།
སླ་ནི་སླ་པོ་སྟེ་དཀའ་ཚེགས་མེད་པ་དང་སླ་ང་སྟེ་ལྕགས་སྣོད་ཅིག
ཀློ་ནི་རིགས་ངན་ཀླ་ཀློ།
གློ་ནི་ནང་ཁྲོལ་གློ་བ་དང་གློ་བུར་སོགས།



བློ་ནི་བློ་གྲོས་སོགས།
སློ་ནི་སྣོད་ཀྱི་སློ་མ།
ཀླུ་ནི་འོག་ཕྱོགས་ཀླུ་དང་ཀླུ་ནད་སོགས།
གླུ་ནི་གླུ་གཞས་དང་བློ་འཛིན་སོགས། །
གླུ་ནི་བླུ་ཡོན་ཏེ་ཕར་ཚུར་བརྗེ་བའི་རིན།
སླུ་ནི་སླུ་གུ་སྟེ་འབྲུ་སོགས་གཤོར་བྱེད། །
ཀློག་ནི་ཡི་གེ་ཀློག་བཞིན་པ།
གློག་ནི་གློག་འཕྲིན་གློག་བརྙན་སོགས།
བློགས་ནི་རྣ་བ་བློགས་པ་སྟེ་རྣ་བས་ཉོན།
སློག་ནི་གོས་ཀྱི་སློག་པ། ཕྱི་ནང་སློག
ཁྲ་ནི་བྱ་ཁྲ་དང་དཀར་ནག་ཁྲ་བོ་དང་སྐར་ཁུང་ཁྲ་མ།
ཕྲ་ནི་ཕྲ་རྒྱུན་དང་ཕྲ་རགས་ཕྲ་མ་སོགས།
ཁྲག་ནི་ཤ་ཁྲག་དང་ཁྲག་ཁྲིག་སྟེ་གྲངས་གནས་ཤིག
ཕྲག་ནི་ཕྲག་དོག་དང་ཕྲག་པ་དང་བརྒྱ་ཕྲག་སོགས།
ཁྲལ་ནི་དཔོན་པོའི་ཁྲལ།
ཕྲལ་ནི་སོ་སོར་ཕྲལ་དང་སྐབས་ཕྲལ་སོགས། །
ཁྲུ་ནི་དྲི་མ་ཁྲུ་བཞིན་པ་དང་ཁྲུ་གང་སོགས།
ཕྲུ་ནི་ཕྲུ་བ་སྟེ་རྫ་མ་དང་ཕྲུ་མ་སྟེ་དམག་སྒར།
ཁྲི་ནི་གྲངས་ཁྲི་ཕྲག་དང་ཐགས་ཁྲི་སོགས། །
ཕྲི་ནི་ཕྲི་སྣོན་སོགས།
ཁྲོ་ནི་ཁྲོ་གཉེར་དང་ལྕགས་ཀྱི་ཁྲོ།།
འཕྲོ་ནི་འཕྲོ་རླག་དང་འཕྲོ་བཅད་པ་སོགས།
ཁྲོད་ནི་རི་ཁྲོད་དང་དུར་ཁྲོད་སོགས།
་
གས། ་་ ，་་



ཕྲོད་ནི་ཆང་རག་ཕྲོད་པོ་སྟེ་ཡིད་ལ་མཐུན་པ།
ཁྲོམ་ནི་ཁྲོམ་ར་དང་ཁྲོམ་བསོད་ཅན། །
མ་ནི་སྐྱ་ཕྲོམ་ཕྲོམ་དང་ཟིལ་པ་ཕྲོམ་ཕྲོམ།
འཁྲུག་ནི་འཁྲུག་རྩོད།
འཕྲུག་ནི་ཟ་ཀོང་འཕྲུག་པར་བྱེད།
འཁྲུལ་ནི་ནོར་འཁྲུལ། །
འཕྲུལ་ནི་འཕྲུལ་འཁོར་དང་རྣམ་འཕྲུལ་སོགས།
གྲང་ནི་ཆུ་གྲང་མོ་སོགས།
དྲང་ནི་དྲང་བདེན་སོགས།
བྲང་ནི་བླ་བྲང་དང་བྲང་ཁོག་སོགས།
གྲལ་ནི་གྲལ་སྟར་དང་གྲལ་རིམ་སོགས།
དྲལ་ནི་ལྕམ་དྲལ་ཏེ་ལྕམ་མོ་ནི་སྲིང་མོ་དང་དྲལ་ནི་མིང་བོ།
བྲལ་ནི་ཁ་བྲལ།།
གྲས་ནི་ཚོགས་པའི་གྲས། །
དྲས་ནི་དྲས་ཚེམ།
འགྲས་ནི་འཁོན་འགྲུས།
འབྲས་ནི་བཞེས་འབྲས་དང་རྒྱུ་འབྲས་སོགས།
གྲི་ནི་མཚོན་ཆའི་གྲི།
དྲི་ནི་བསྣམ་བྱའི་དྲི་སྟེ་དྲི་བསུང་ལྟ་བུ།
གྲོ་ནི་གྲོ་ནས་སྲན་གསུམ་གྱི་གྲོ་དང་གྲོ་མ་སོགས།
དྲོ་ནི་ཉི་མ་སོགས་དྲོ་པོ།
བྲོ་ནི་བྲོ་འཚལ་བ་སྟེ་ནད་ཀྱིས་ཐེབས་པ་དང་བྲོ་གར་སོགས། །
འགྲེལ་ནི་འགྲེལ་བཤད།
25



འབྲེལ་ནི་ཕན་ཚུན་འབྲེལ་བ། །
བྲན་ནི་བྲན་ཕོ་དང་བྲན་མོ་སོགས།
དྲན་ནི་སེམས་ལ་དྲན་སོགས།
གྲུམ་ནི་ཆུ་ཡི་གྲམ་པ།
བྲམ་ནི་རིགས་བྲམ་ཟེ།
བྲིན་ནི་ཚོང་ཟོང་བྲིན་པོ།
དྲིན་ནི་བཀའ་དྲིན་སོགས།
བྲེལ་ནི་ཁོམ་མེད་བྲེལ་བ།
དྲེལ་ནི་རྟ་དྲེལ།
གྲུ་ནི་ཡུལ་གྲུ་དང་གྲུ་བཞི་དང་གྲུ་གཟིངས།
དུ་ནི་སྐུད་པ་དྲུ་གུ་སོགས།
༩. རྗེས་འཇུག་ད་ས་གཉིས་ཀྱི་འཁྲུལ་པ་སྤོང་བ།
བཀད་ནི་ཐགས་ཀྱི་བཀད་དང་བཀད་ས་སྟེ་རང་འདུག་ས།
བཀས་ནི་ཤིང་སོགས་བཀས་པ། །
སྐད་ནི་སྐད་ཆ་དང་དེ་སྐད་དང་སྐད་ཅིག་སོགས།
སྐས་ནི་ཐེམ་སྐས། སྐས་འཛེག
ཀླད་ནི་མགོ་བོའི་ཀླད་པ་དང་གྲངས་མེད་ཀླད་ཀོར།
ཀླས་ནི་འབྱམས་ཀླས་པ་སྟེ་མཐའ་ཀླས་པ།།
ཁྲོད་ནི་དུར་ཁྲོད་དང་རི་ཁྲོད་སོགས།
ཁྲོས་ནི་གཞན་ལ་ཁྲོས་པ།
དགོད་ནི་གད་མོ་དགོད་པ།
26



L.
དགོས་ནི་དགོས་མཁོ་དང་ལས་སོགས་བགྱིད་དགོས་ལྟ་བུ་ལའང་།
གྲོད་ནི་གྲོད་པ་དང་གྲོད་རིལ་སོགས།
གྲོས་ནི་བློ་གྲོས་དང་གྲོས་བསྡུར་སོགས། །
ཆད་ནི་རྒྱུན་ཆད་མེད་དང་ཉེས་ཆད་སོགས།
ཆས་ནི་དྲག་ཆས་དང་མཁོ་ཆས་སོགས།
མཆིད་ནི་བཀའ་མཆིད་དེ་སྐད་ཆ་བྱས་པ།
མཆིས་ནི་གནས་པའི་མཆིས་དང་མཆིས་འབྲང་སྟེ་ཆུང་མ།
ཉོད་ནི་ཉོད་པ་སྟེ་ཁ་ཟས་སྤྱི་མིང་།
ཉོས་ནི་རིན་གྱིས་ཉོས་པ།
མཉེད་ནི་ཀོ་བ་མཉེད།
མཉེས་ནི་ཐུགས་མཉེས་པ་སྟེ་དགའ་བ།
ལྟད་ནི་ལྟད་མོ།
ལྟས་ནི་ལྟས་ངན།
བཏུད་ནི་འདུད་པའི་བདུད། །
བཏུས་ནི་འཐུ་བའི་བཏུས།
ཐོད་ནི་མགོ་བོའི་ཐོད་པ།
ཐོས་ནི་རྣ་བར་ཐོས་སོགས།
དུད་ནི་དུད་ཚང་དང་དུད་འགྲོ།
དུས་ནི་དུས་ཚོད།
དེད་ནི་དེད་དཔོན་ཏེ་ཚོང་དཔོན།
དེས་ནི་དེས་པ་སྟེ་མི་གཤིས་བཟང་པོ།
འདུད་ནི་འདུད་པ་སྟེ་ཐུར་དུ་དགུག་པའི་མིང་།
འདུས་ནི་འདུས་པ་སྟེ་མང་པོ་ཚོགས་པ། །



འདྲིད་ནི་བསླུ་བའི་འདྲིད།
འདྲིས་ནི་གོམས་པའི་འདྲིས་པ་སྟེ་མཐུན་པའང༌།
ནད་ནི་ནད་པ་སྟེ་གཟུགས་པོ་ཐང་པོ་མེད་པ།
ནས་ནི་འབྲུ་ཡི་ནས།
གནད་ནི་གནད་ཀ་དང་གཉན་པའི་གནད་སོགས།
གནས་ནི་གནས་ཚུལ་དང་གནས་ཚང༌། །
སྤུད་ནི་བརྒྱན་པའི་སྤུད།
སྤུས་ནི་དངོས་པོ་སོགས་ཀྱི་སྤུས་ཀ། །
དཔྱིད་ནི་དུས་བཞིའི་དཔྱིད་ཀ
དཔྱིས་ནི་དཔྱིས་ཕྱིན་པ་སྟེ་མཐར་ཕྱིན་པ།
བྱད་ནི་གཟུགས་བྱད་དང་ཡོ་བྱད་སོགས།
བྱས་ནི་བྱས་རྗེས་སོགས།
བཙད་ནི་བཙད་པོ་སྟེ་རྒྱལ་པོ།
བཙས་ནི་ཕྲུ་གུ་བཙས་དང་སྟོན་ལས་བཙས་མ།
རྩིད་ནི་གཡག་གི་རྩིད་པ།
རྩིས་ནི་རྩིས་རིག
ཚོད་ནི་དུས་ཚོད་དང་སྔོ་ཚོད། །
ཚོས་ནི་མཁུར་ཚོས་དང་ཚོས་གཞི།
བཞེད་ནི་བཞེད་པ་སྟེ་དགོངས་པ།
བཞེས་ནི་གསོལ་ཇ་བཞེས་དང་ཞལ་བཞེས་སོགས།
འོད་ནི་ཉི་འོད་དང་ཤཱ་འོད་སོགས།
འོས་ནི་འོས་འགན་དང་འོས་ལངས་སོགས།
ལད་ནི་ལད་ཟློས།



ལས་ནི་ལས་འགན་དང་ལས་འབྲས་སོགས།
ལུད་ནི་མི་གཙང་ལུད་དང་ཁའི་ལུད་པ།
ལུས་ནི་རྗེས་ལུས་དང་སྐུ་ལུས་སོགས། །
ཤད་ནི་སྨྱུག་ཤད་དང་སྣམ་བུ་ཤད་མ། །
ཤས་ནི་ཆ་ཤས་དང་ཉུང་ཤས་སོགས།
ལྷད་ནི་ལྷད་སྐྱོན།
ལྷས་ནི་ལྷས་ར། །
༡༠. ཡང་འཇུག་ས་ཐོབ་དང་མི་ཐོབ་ཀྱི་འཁྲུལ་
པ་སྤོང་བ།
ཁམས་ནི་ཁམས་གསུམ་སྟེ་འདོད་གཟུགས་གཟུགས་མེད་ཀྱི་ཁམས་གསུམ།
ཁམ་ནི་ཁམ་བུ་དང་ཟས་ཁམ་གང་སོགས།
དགོངས་ནི་ཐུགས་དགོངས།
དགོང་ནི་དགོང་མོ།
གྲོགས་ནི་མཛའ་བའི་གྲོགས།
གྲོག་ནི་འབུ་གྲོག་མ་དང་གྲོག་རོང་སོགས།
གྲོངས་ནི་འཆི་བའི་གྲོངས།
གྲོང་ནི་གྲོང་ཁྱེར་སོགས།
རྔམས་ནི་སྲོག་ལ་རྔམས།
ཇམ་ནི་རྔམ་བརྗིད།
ལྕགས་ནི་རིན་ཆེན་ལྕགས།
ལྕག་ནི་སྐུལ་ལྕག་དང་རྟ་ལྕག་སོགས།
29



ཆགས་ནི་འདོད་ཆགས་དང་བརྗིད་ཆགས་སོགས།
ཆག་ནི་ཆག་སྐྱོན།
མཆོངས་ནི་གཡང་སོགས་ལ་མཆོངས།
མཆོང་ནི་རིན་ཆེན་མཆོང་།
འཇིགས་ནི་བཞེད་པའི་འཇིགས།
འཇིག་ནི་ཞིག་པའི་འཇིག
ཉམས་ནི་ཉམས་ལེན་དང་ཉམས་རྒུད་སོགས།
ཉམ་ནི་ཉམ་ཐག་ཉམ་ང་སོགས།
གཏམས་ནི་བྱུང་བུར་གཏམས།
གཏམ་ནི་གཏམ་སྙན་གཏམ་བཟང་སོགས།
ཐབས་ནི་ཐབས་ཤེས།
ཐབ་ནི་ཐབ་ཚང་དང་མེ་ཐབ་ཁྱིམ་ཐབ་སོགས།།
ཐགས་ནི་ཐགས་ཁྲི།
ཐག་ནི་ཐག་པ་དང་ཐག་རིང་པོ།
ཐིགས་ནི་ཆུའི་ཐིགས་པ།
ཐིག་ནི་ཐིག་ཤིང༌། །
ཐུགས་ནི་ཐུགས་དགོངས། །
ཐུག་ནི་ཕོག་ཐུག་དང་ཕྲད་པའི་ཐུག་དང་ཐུག་པ་སོགས།
མཐོངས་ནི་ནམ་མཁའི་མཐོངས།
མཐོང་ནི་མིག་གིས་མཐོང་བ།
དྭགས་ནི་རི་དྭགས་ཡི་དྭགས། །
དག་ནི་ཡང་དག་སོགས།
གདམས་ནི་གདམས་ངག་སྟེ་ཕན་པའི་བསླབ་བྱ།
30



གདམ་ནི་གདམ་ངའམ་གདམ་ག་
དྲགས་ནི་ཐལ་བའི་དྲགས་ཏེ་ཟས་དྲགས་པ་ལྟ་བུ། །
དྲག་ནི་ནད་རོ་དྲག་དང་དྲག་རྩལ་སོགས། །
དྲེགས་ནི་ང་རྒྱལ་གྱི་དྲེགས་པ།
དྲེག་ནི་དྲི་མའི་དྲེག་པ།
འདབས་ནི་རི་ཡི་འདབས།
འདབ་ནི་འདབ་མ་དང་འདབ་ཆགས་སོགས།
ནགས་ནི་ནགས་ཚལ།
ནག་ནི་ཁ་དོག་ནག་པོ།
སྤངས་ནི་ཉེས་སྐྱོན་སྤངས།
སྤང་ནི་སྤང་ལྗོངས་ཏེ་ལྗོངས་ནི་གཞོངས་ཀྱི་དོན།
ཕུགས་ནི་ཕུགས་བསམ་སོགས།
ཕུག་ནི་བྲག་ཕུག་དང་ཕུག་རོན་སོགས།
ཕྱགས་ནི་ཕྱགས་བདར་དང་ཞབས་ཕྱགས་སོགས།
ཕྱག་ནི་ལག་པའི་ཕྱག་སྟེ་ཕྱག་བཏགས་ལྟ་བུ།
ཕྱུགས་ནི་ཕྱུགས་རིགས།
ཕྱུག་ནི་དབུལ་མིན་ཕྱུག་པོ།
ཕྲུགས་ནི་སྣམ་སྤུ་ཕྲུགས།
ཕྲུག་ནི་སློབ་ཕྲུག་
འཕོངས་ནི་དབུལ་འཕོངས་དང་རྐུབ་ཀྱི་འཕོངས།
འཕོང་ནི་འཕོང་ས་སྟེ་མདའི་སྒྱུ་རྩལ་སློབ་ས། །
བོངས་ནི་ལུས་ཀྱི་བོངས་ཚད།
བོང་ནི་བོང་བུ་དང་རི་བོང་སོགས།
31



བགས་ནི་བགས་ཀྱིས་ཏེ་རིམ་གྱིས།
བག་ནི་བག་མ་དང་བག་ཟོན་སོགས།
སྦངས་ནི་རྟ་བོང་གི་སྦྱངས་དང་ཆུ་ཡིས་སྦངས་ཟིན་པ།
སྦང་ནི་ཆང་གི་སྦྲང་མ། །
སྦྲགས་ནི་ཉིས་སྦྲགས་དང་གསུམ་སྦྲགས་སོགས།
སྦྲག་ནི་སྦྲག་ཁང་སྟེ་ས་ཚིགས་དང་ས་རིམ་གྱི་ཡི་གེ་ཁང་།
མོངས་ནི་ཉོན་མོངས།
མོང་ནི་ཐུན་མོང་དང་རྔ་མོང་སོགས།
ཚིགས་ནི་ཡན་ལག་ཚིགས་གཞི་ཚིགས་བཅད་སོགས།
ཚིག་ནི་གཏམ་གྱི་ཚིག
ཚེམས་ནི་ཞལ་གྱི་ཚེམས།
ཚེམ་ནི་དྲས་དྲུབ་ཚེམ། །
ཚོམས་ནི་ཚོམས་ཆེན་ཏེ་ཀུན་གྱི་འཛོམས་ས་ཁང་པ།
ཚོམ་ནི་ཐེ་ཚོམ་དང་ཚོམ་བུ།
ཤངས་ནི་སྣའི་ཞེ་ས་དང་ལུང་པ་ཤངས།
ཤང་ནི་ཤང་ཤང་ཏེའུ་སྟེ་སྒྲུང་ལས་བཤད་པའི་བྱ་ཞིག
ཤུགས་ནི་ནུས་ཤུགས།
ཤུག་ནི་ཤིང་ཤུག་པ།
ལྷགས་ནི་མདུན་དུ་ལྷགས་པ་སྟེ་ཕེབས་པ་དང་རླུང་བུའི་ལྷགས་པ།
ལྷག་ནི་ལྷག་མ་དང་གཟའ་ལྷག་པའོ། །
བོད་ཀྱི་བརྡའི་བསྟན་བཅོས་སུམ་རྟགས་དག་གསུམ་གྱི་སྐྱར་སྦྱོང་དྲི་
བ་དྲིས་ལན་གྱི་ཚུལ་དུ་སྤེལ་བ་ལས་སྒྲ་འདྲ་ལ་དོན་མི་འདྲ་བའི་ཁྱད་པར་
མདོ་ཙམ་བཤད་ཟིན་ཏོ། །
32



སྨྲས་པ། །
བརྡ་སྤྲོད་རྩ་བ་སུམ་རྟགས་དག་གསུམ་གྱི། །
ནང་ཚན་བརྡ་དག་བསྐྱར་སྦྱོང་དྲིས་ལན་འདི། །
རང་བཟོའི་བསྲེས་ལྷད་དྲི་ཡིས་མ་གོས་པར། །
ཡང་དག་གཞུང་ལ་བརྟེན་ནས་བརྩོན་པས་སྤེལ། །
ད་ནི་ཀཱ་ལི་སུམ་ཅུའི་སྒྲ་དོན་གྱི། །
འཇུག་ཚུལ་སྦས་པའི་བརྟུལ་ཞུགས་མ་ཡིན་པར། །
མ་ཤེས་རྙོག་མ་དྭངས་པའི་ཀེ་ཏ་ཀའི། །
དོ་ཤལ་དོན་གཉེར་ཅན་གྱི་མགུལ་དུ་ཕུལ། །
33



གཉིས་པ། བརྡ་སྤྲོད་པ་རྩ་བ་སུམ་ཅུ་པའི་སྐོར། །
དྲི་བ། ལུང་སྟོན་པ་རྩ་བ་སུམ་ཅུ་པ་འདིར་རྩ་བའི་ས་བཅད་་ག་ཚོད་
ཡོད་དམ། །
དྲིས་ལན། འདིར་རྩ་བའི་ས་བཅད་གསུམ་ཡོད་དེ། མཚན་གྱི་
དོན་དང་། གཞུང་གི་དོན་དང་མཇུག་གི་དོན་ནོ། །
དྲི་བ། ལུང་སྟོན་པ་དང༌། རྩ་བ། སུམ་ཅུ་པ་ཞེས་པའི་དོན་
གང་ཡིན་ནམ།
དྲིས་ལན། སྒྲའི་མཚན་ཉིད་མིང་ཚིག་ཡི་གེའི་རྣམ་འགྱུར་གྱི་སྒོ་ནས་
དོན་ལུང་སྟོན་པའམ་བརྡ་སྤྲོད་པས་ན་ལུང་སྟོན་པ་དང༌། རྩ་བ་ནི་་
རྟགས་འཇུག་སོགས་བརྡ་སྤྲོད་པའི་བསྟན་བཅོས་ཕྱི་མ་བདུན་གྱི་བརྟེན་
ནམ་གཞིར་གྱུར་པས་ན་རྩ་བ། སུམ་ཅུ་པ་ནི་གཞུང་ཚད་ཤོ་ལོ་ཀ་སུམ་
ཅུར་གནས་པས་ན། སུམ་ཅུ་པ་ཞེས་སམ། ཡང་ན། ཀ་ལི་སུམ་ཅུའི་
སྦྱོར་བ་རྒྱ་ཆེར་བསྟན་པས་ན། སུམ་ཅུ་པ་ཞེས་གསུངས་ལ། དེ་ལྟ་
བུའི་མིང་འདོགས་དང་པོ་ནི་རྗོད་བྱེད་ལ་བརྟེན་པ་དང་། གཉིས་པ་ནི་
བརྗོད་བྱ་ལ་བརྟེན་ནས་བཏགས་པའོ། །
དྲི་བ། སྤྱིར་བསྟན་བཅོས་ལ་མཚན་འདོགས་ལུགས་མི་འདྲ་བ་གང་
དང་གང་ཡོད་དམ།
དྲིས་ལན། སྤྱིར་བསྟན་བཅོས་ཀྱི་མཚན་འདོགས་ལུགས་ལ། ཙནྡྲ་
34



པའི་མདོ་ལྟ་བུ་རྩོམ་པ་པོའི་མིང་གིས་བཏགས་པ་དང་། རྟགས་ཀྱི་་་
འཇུག་པ་ལྟ་བུ་ནི་བརྗོད་བྱའི་དོན་དང་མཐུན་པའི་སྒོ་ནས་བཏགས་པ་
དང་། སི་ཏུའི་ཞལ་ལུང་ལྟ་བུ་གང་ལ་བརྟེན་པའི་ཁུངས་བསྟན་པའི་སྒོ་
ནས་བཏགས་པ་དང༌། ། གཞན་ཡང༌། གནས་དང་། ཞུ་བ་པོ་དང༌།
དཔེ་དོན་སྦྱོར་བ་དང་། བམ་པོའམ་ལེའུའི་གྲངས་ལས་བཏགས་ པ་་་
སོགས་མང་དུ་ཡོད་དོ། །་
དྲི་བ།་ བསྟན་བཅོས་ཀྱི་ཐོག་མར་དེ་ལྟ་བུའི་མཚན་སྨོས་པའི་དགོས་
པ་ཅི་ཡིན་ནམ།
དྲིས་ལན། ། ལངྐར་གཤེགས་པའི་མདོ་ལས། མིང་དུ་གདགས་པར་
མ་མཛད་ན། ། འཇིག་རྟེན་ ཐམས་ ཅད་རྨོངས་པར་འགྱུར། །དེ་བས་་་
རྨོངས་པ་སེལ་བའི་ཕྱིར། ། མགོན་པོས་མིང་དུ་གདགས་པར་མཛད། །
ཅེས་སྤྱིར་མིང་འདོགས་ཀྱི་དགོས་པ་དང་བྱེ་བྲག་བསྟན་བཅོས་ཀྱི་མིང་ལ་
བརྟེན་ནས་གླེགས་བམ་གཞན་དང་མི་ནོར་བ་དང༌། དབང་པོ་རྣོན་པོས་
དེ་ལ་བརྟེན་ནས་བརྗོད་བྱ་རགས་ཙམ་རྟོགས་པའི་དགོས་པ་དང་བཅས་
སོ། །ཞེས་གསུངས་སོ། །
དྲི་བ། བསྟན་བཅོས་སུམ་ཅུ་པ་འདིའི་ཐོག་མར་བོད་རྒྱ་སྐད་གཉིས་
ཤན་སྦྱར་གྱི་མཚན་སྨོས་པའི་དགོས་པ་གང་ཡིན་ནམ། །
དྲིས་ལན། ཐོན་མིས་རྒྱ་གར་མཁས་ པའི་བརྡ་སྤྲོད་ཀྱི་གཞུང་ལ་་་
བརྟེན་ནས་དེ་དག་གི་འགྲོས་དང་མཐུན་པར་བོད་སྐད་ལ་མཁོ་ཞིང་་་་
འཇེབས་པ་རྣམས་ཕྱོགས་གཅིག་ཏུ་བཏུས་ནས་གཞུང་འདི་རྣམས་མཛད་
པ་ཡིན་པས་རྒྱ་གར་མཁས་པའི་གཞུང་བཞིན་ཡིད་ཆེས་ཀྱི་གནས་སུ་གཟུང་
35



དགོས་པར་གོ་བའི་ཆེད་དུའོ། །ཞེས་གསུངས་སོ། །
དྲི་བ། བསྟན་བཅོས་འདི་བོད་ཀྱི་བསྟན་བཅོས་ཡིན་བཞིན་དུ་་་
འགྱུར་ཕྱག་གི་ཚུལ་མཛད་དོན་གང་ཡིན་ནམ། ་
དྲིས་ལན། སྤྱིར་འགྱུར་ཕྱག་མཛད་པའི་དགོས་པ་ནི་འགྱུར་ལེགས་
པར་ མཐར་ཕྱིན་པའི་དོན་དུ་ཡིན་མོད། འདིར་འགྱུར་ཕྱག་གི་ཚུལ་་
མཛད་དོན་ནི་ཐོན་མིས་འཕགས་ཡུལ་དུ་ཐུན་མོང་བའི་རིག་གནས་སོགས་
ལ་སྦྱངས་པས་མཁས་པའི་ཕུལ་དུ་ཕྱིན་ཏེ། རྒྱ་གར་མཁས་པ་དག་གི་
ཀྱང་ཐོན་མིའི་སྙན་པ་བརྗོད་པར་གྲགས་པ། རྒྱ་གར་བའི་མཁས་པ་དང་
དེས་མཛད་པའི་བསྟན་བཅོས་ཁུངས་དང་ཚད་མར་འཛིན་པར་བྱེད་པ་
བཞིན་དུ། ཐོན་མི་འདི་དང་འདིས་མཛད་པའི་བསྟན་བཅོས་ཀྱང་ཚུལ་
དེ་དང་མཐུན་པར་ཡིད་ཆེས་པའི་གནས་སུ་གོ་བའི་ཆེད་དུ་ཡིན་ནོ། །ཞེས་
གསུངས་སོ། ། ་་
དྲི་བ། ལོ་ཙཱ་བ་སྐ་ཅོག་ཞང་གསུམ་གྱི་སྐུ་དུས་སུ་འགྱུར་ཕྱག་མཛད་
ཚུལ་ལ་བཀའ་བཅད་གང་མཛད་ཡོད་དམ།
དྲིས་ལན། འདུལ་བའི་སྡེ་སྣོད་ཀྱི་དབུར་ཐམས་ཅད་མཁྱེན་པ་ལ་
ཕྱག་འཚལ་བ་དང༌། མདོ་སྡེའི་སྡེ་སྣོད་ཀྱི་དབུར་སངས་རྒྱས་དང་བྱང་
ཆུབ་སེམས་དཔའ་ཐམས་ཅད་དམ་དཀོན་མཆོག་གསུམ་ལ་ཕྱག་འཚལ་བ་
དང་། མངོན་པའི་སྡེ་སྣོད་ཀྱི་དབུར་འཕགས་པ་འཇམ་དཔལ་ལ་ཕྱག་
འཚལ་ལོ་ཞེས་བསྒྱུར་བྱའི་གཞུང་དེ་སྡེ་སྣོད་གསུམ་གྱི་གང་ཡིན་ཤེས་ཕྱིར་
དེ་ལྟར་སྦྱོར་དགོས་པའི་བཀའ་བཅད་མཛད་དོ། །ཞེས་གསུངས་སོ། །
དྲི་བ། འོ་ན། བརྡ་སྤྲོད་པ་རྩ་བ་སུམ་ཅུ་པ་དང་རྟགས་ཀྱི་འཇུག་
36



པ་གཉིས་སྡེ་སྣོད་གསུམ་གང་གི་ཆ་ཤས་སུ་གཏོགས་པ་ཡིན་ནམ། །
དྲིས་ལན། མངོན་པའི་ སྡེ་སྣོད་དུ་གཏོགས་ཏེ། ཁམས་སྤྲུལ་་་་
བསྟན་འཛིན་ཆོས་ཀྱི་ཉི་མས་བརྡ་སྤྲོད་པ་དང་ཚིག་གི་རྒྱན་ལ་སོགས་པ་
ངེས་ཚིག་གི་བཤད་པ་ཅན་འདི་རྣམས་མངོན་པའི་ཆ་ཤས་སུ་གཏོགས་པས།
འདིར་ཡང་འཇམ་དཔལ་ལ་འགྱུར་ཕྱག་མཛད་པའམ། ཞེས་རྒྱན་གྱི་
བསྟན་བཅོས་དབྱངས་ཅན་ངག་གི་རོལ་མཚོར་གསུངས་སོ། ། །
དྲི་བ། བསྟན་བཅོས་འདིའི་དབུར་འགྱུར་ཕྱག་མཛད་ཚུལ་ལ་ཚིག་
འདྲ་མིན་གང་དང་གང་བྱུང་ངམ། །
དྲིས་ལན། སི་ཏུའི་འགྲེལ་བར། ངག་གི་དབང་ཕྱུག་འཇམ་པའི་
དབྱངས་ལ་ཕྱག་འཚལ་ལོ། ། ཞེས་དང༌། བསྟན་འགྱུར་ཁྲོད་ཀྱི་སུམ་ཅུ་
བ་སོགས་ཀྱི་དབུར། སྨྲ་བའི་དབང་ཕྱུག་ལ་ཕྱག་ལོ། །ཞེས་དང༌། པྲ་
ཏིའི་འགྲེལ་བར། སྨྲ་བའི་དབང་ཕྱུག་ལ་ཕྱག་འཚལ་ལོ། ། ཞེས་དང་།
གསེར་ཏོག་སུམ་འགྲེལ་དུ། སྨྲ་བའི་དབང་ཕྱུག་རྗེ་བཙུན་འཇམ་པའི་
དབྱངས་ལ་སྒོ གསུམ་གུས་པས་ཕྱག་འཚལ་ལོ། ། ཞེས་སོགས་ཚིག་འདྲ་
མིན་དུ་མ་བྱུང་བ་མ་ཟད། འགྱུར་ཕྱག་འདི་བཀོད་མེད་པའི་སུམ་ཅུ་
པའི་འགྲེལ་པའང་སྣང་སྟེ། ཞ་ལུ་ལོ་ཆེན་གྱི་འགྲེལ་བར་འགྱུར་ཕྱག་ཏུ་
མ་ཟད། རྒྱ་བོད་ཀྱི་སྐད་ཤན་སྦྱར་བའི་མཚན་སྨོས་པ་ཡང་མེད་དོ། །
ཞེས་གསུངས་སོ། །
དྲི་བ། མཆོད་པར་བརྗོད་དགོས་དོན་གང་ཡིན་ནམ།
དྲིས་ལན། མདོ་ལས། རྣམ་དཀར་ལས་ནི་གང་བྱེད་པར། །དེ་ཡི་
ཐོག་མར་རྒྱལ་བ་མཆོད། །ཅེས་དང་། མཁས་འཇུག་ལས། བསྟན་



བཅོས་བྱེད་པའི་དམ་པ་ཡིས། །སྟོན་པ་ལ་ནི་མཆོད་བརྗོད་བྱ། །བསྟན་པ་
སྤེལ་ཕྱིར་དག་པའི་ཚིག ། འདི་ལ་འ ཐོད་པ་བཟང་པོ་མཐོང་། །ཞེས་
གསུངས་པ་ལྟར། གང་བརྩམ་པའི་ཐོག་མར་རང་ལ་དེ་ལྟ་བུའི་སྤོབས་པ་
སྟོན་པའི་བླ་མའམ་བཤེས་གཉེན་སོགས་མཆོད་ཅིང་འདུད་པའོ། །
དྲི་བ། གཞུང་འདིའི་མཆོད་བརྗོད་ཀྱི་ཚིག་དཀོན་མཆོག་དེ་ལ་ཕྱག་
འཚལ་ལོ། ། ཞེས་པའི་ལ་སྒྲ་དེ་རྣམ་དབྱེ་གང་ལ་འཇུག་མིན་ཐད་མཁས་
པའི་བཞེད་པ་མི་འདྲ་བ་གང་དང་གང་ཡོད་དམ།
དྲིས་ལན། མཁས་དབང་པྲ་ཏིས། རྣམ་དབྱེ་བཞི་པ་དགོས་ཆེད་
ལ་བཞེད་པ་ནི་དཀོན་མཆོག་གི་གོ་འཕང་ཐོབ་པའི་ཆེད་དུ་དཀོན་མཆོག་
ལ་ཕྱག་བྱས་པར་འདོད་དེ་རྒྱུ་སྐྱབས་དང་འབྲས་སྐྱབས་གཉིས་ཀྱི་ནང་ནས་
འབྲས་སྐྱབས་བསམ་པར་སྣང་ངོ༌། ། མཁས་དབང་སི་ཏུས། རྣམ་དབྱེ་
གཉིས་པ་ལས་སུ་བྱ་བར་བཞེད་དོ། །དེ་དོན་ནི་ཡུལ་ཁྱད་པར་ཅན་ལ་ཕྱག་
བྱེད་པ་ནི་ཕྱག་བྱེད་པོ་ཉིད་དམ་དེ་དང་འབྲེལ་བའི་དོན་ལས་ཕྱག་ཡུལ་
དེའི་ཆེད་མིན་པའི་ཕྱིར་ཕྱག་གི་ཡུལ་ལ་རྣམ་དབྱེ་གཉིས་པ་འཇུག་པ་ལས་
འོས་མེད་དོ། །ཞེས་གསུངས་སོ། །
དྲི་བ། ཡང་གཞུང་འདིའི་མཆོད་བརྗོད་ཀྱི་ཚིག་གང་གིས་ སྒྲ་
དབྱངས་ཀུན་གསུངས་པའི། །ཞེས་པའི་སྒྲ་དབྱངས་དེ་གང་ལ་ངོས་འཛིན་
གནང་ཡོད་དམ། །
དྲིས་ལན། མཁས་དབང་པྲ་ཏིས། སྒྲ་དབྱངས་ནི་འདིར་དབྱངས་
ཡིག་དང༌། དེ་ཉིད་འཇམ་པའི་དབྱངས་ཀྱིས་གསུངས་པར་མཛད་པ།
ཡི་གེ་སྔོན་བྱུང་གི་ལོ་ རྒྱུས་ལས། ཡི་གེ་ཁྱབ་འཇུག་ ལྷ་ཡིས་བཀོད། །
38



འཇམ་པའི་དབྱངས་ཀྱིས་ང་རོས་དྲངས། ། ཞེས་ཤེས་བྱེད་ཀྱི་ཁུངས་ཀྱང་
དྲངས་པར་མཛད་དོ། ། མཁས་དབང་སི་ ཏུས། འཇིག་རྟེན་གྱི་སྒྲ་་་
དབྱངས་བརྗོད་པ་མ་ལུས་པ་ཐམས་ཅད་ལ་བཞེད་དོ། །
དྲི་བ། ཡང་གཞུང་འདིའི་མཆོད་བརྗོད་ཀྱི་ཚིག་གང་གིས་མིང་
གཞི་སྔོན་གསུངས་པའི། ། རྟག་ཞི་བ་ལ་ཕྱག་འཚལ་ལོ། །ཞེས་པའི་མིང་
གཞི་དང་རྟག་ཞི་བ་གཉིས་གང་ལ་ངོས་འཛིན་གནང་ཡོད་དམ།
དྲིས་ལན། འདིའི་སྐབས་ཀྱི་མིང་ནི་མཁས་དབང་སི་ཏུས། ཡི་གེ་
སྤྱི་ཙམ་ལ་ངོས་འཛིན་མཛད་དེ། མུ་ཏིག་ཕྲེང་མཛེས་སུ། མིང་གཞི་ཡི་
གེ་ཙམ་ལ་ངོས་འཛིན་པ་ནི་རྒྱུ་མཚན་དང་བཅས་པ་སྟེ། འོག་ཏུ་མིང་
ཚིག་བརྗོད་པ་ཀུན་གྱི་གཞི། ། ཡི་གེའི་ཞེས་དང༌། ཡི་གེ་ ཨ་ལི་ ཀ་ལི་
གཉིས། ། ཞེས་བཤད་པས་མིང་གཞི་ཡི་གེ་ཡིན་པར་གྲུབ་ ཅིང་། ཡི་
གེའང་ཨཱ་ལི་ཀཱ་ལིའི་བདག་ཉིད་གྲུབ་པའི་ཕྱིར་རོ། ། ཞེས་གསུངས་སོ། །
མཁས་དབང་པྲ་ཏིས། མིང་གང་ལས་བྱུང་བའི་གཞི་སྟེ། ཀ་ལ་སོགས་
པའོ། ། ཞེས་ ཀ་ལ་ སོགས་ པའི་གསལ་ བྱེད་ ཀྱི་ ཡི་ གེ་ ཁོ་ ནར་ འདོད་ དོ།
རྟག་ཞི་བ་ནི་མཁས་དབང་སི་ཏུས། བྲམ་ཟེ་རྣམས་ཀྱི་གཞུང་དུ་བྱེད་པོ་
ཉི་ ཤུ་རྩ་བཞི་བཤད་པ་ལས། ཡི་གེའི་བྱེད་པོ་དབང་ ཕྱུག་ཆེན་པོར་་་་
གྲགས་པ་དང་སྒོ་བསྟུན་ནས་རྟག་ཞི་བ་དབང་ཕྱུག་ཆེན་པོར་ངོས་འཛིན་
ལ། མཁས་དབང་པྲ་ཏིས། གོང་དུ་དྲངས་པའི་ཡི་གེའི་ལོ་རྒྱུས་དང་།
སྒྲའི་རིག་བྱེད་ཚངས་པས་ཐོག་མར་མཛད་པ་དང་། འགྲེལ་བ་སྤྱན་རས་
གཟིགས་ཀྱི་བརྟུལ་ཞུགས་སུ། ཚངས་པ་དང་ཁྱབ་འཇུག་གཉིས་ཀར་
རྟག་ པ་ དང་། ཞི་ བའི་ལུས་ ཡོད་ པར་ བཤད་ པ་ སོགས་ དྲངས་ ནས།
39



འདིའི་རྟག་ཞི་བ་ཁྱབ་འཇུག་དང་ཚངས་པ་གཉིས་སུ་གདམ་གར་བཀོད་
པར་མཛད་དོ། །
དྲི་བ། ཡང་གཞུང་འདིའི་མཆོད་བརྗོད་ཀྱི་ཚིག སྡེབ་སྦྱོར་་་་་
ལེགས་མཛད་མཁས་རྣམས་དང་། ། ཞེས་ པའི་ སྡེབ་སྦྱོར་དེ་ རིག་གནས་
ཆུང་བ་ལྔའི་ཡ་གྱལ་གྱི་སྡེབ་སྦྱོར་ཁོ་ན་ལ་ཟེར་བ་ཡིན་ནམ།
དྲིས་ལན། འདིའི་སྡེབ་སྦྱོར་ནི་རིག་གནས་ཆུང་བ་ལྔའི་ཡ་གྱལ་གྱི་
སྡེབ་སྦྱོར་ཁོ་ན་མ་ཡིན་གྱི་ཡི་གེའི་སྦྱོར་བ་ཡིན་ལ། དེ་ཡང་ཡི་གེ་ཕན་ཚུན་
རྣམ་དབྱེ་ཚིག་ཕྲད་རྐྱེན་ལ་སོགས་པའི་དབང་གིས་བསྒྱུར་བ་དང༌། དབྱེ་
བའི་རྣམ་འགྱུར་གྱི་སྒོ་ནས་སྡེབ་ཅིང་སྦྱོར་བས་སྡེབ་སྦྱོར་ཏེ་སྒྲ་རིག་པ་གཙོ་
བོ་དང་། དེའི་ཤུགས་ཀྱིས་ཚིག་རྒྱན་གྱི་སྦྱོར་བ་སྙན་དངགས་ཀྱི་རིག་
གནས་དང་ལྕི་ཡང་སོགས་ཀྱི་སྦྱོར་བ་སྡེབ་སྦྱོར་གྱི་རིག་གནས་སོགས་ཀྱང་
བསྡུའོ། །ཞེས་གསུངས་སོ། །
དྲི་བ། བརྩམ་པར་དམ་བཅའ་དགོས་དོན་གང་ཡིན་ནམ།
དྲིས་ལན། སློབ་དཔོན་ཀླུ་སྒྲུབ་ཀྱིས་མཛད་པའི་ལུགས་ཀྱི་བསྟན་
བཅོས་ཤེས་རབ་སྡོང་པོ་ལས། དམ་པ་རྣམས་ནི་ཁས་འཆེ་མི་བྱེད་ལ། །
གལ་ཏེ་དཀའ་བའི་ཁས་ནི་བླངས་གྱུར་ནས། །རྡོ་ལ་རི་མོ་བྲིས་པ་ཇི་བཞིན་
དུ། ། ཤི་ཡང་གཞན་དུ་འདོར་བར་ག་ལ་འགྱུར། །ཞེས་དང༌། ཡ་རབས་
རྣམས་ནི་སྲོག་ནི་གཏོང་གི་དམ་བཅའ་མིན། ། ཞེས་གསུངས་པ་ལྟར་རྩོམ་
པ་མཐར་ཕྱིན་པར་བྱ་བའི་ཆེད་དུ་དམ་བཅས་པའོ། །་
དྲི་བ། གཞུང་འདིའི་རྩོམ་པར་དམ་བཅའ་བའི་ཚིག རིག་བྱེད་
སྨྲ་བ་རྣམས་ཀྱི་རྒྱུ། །ཞེས་པའི་ཕྱི་རོལ་པའི་རིག་བྱེད་བཞི་གང་དང་གང་



ཡིན་ནམ། །
དྲིས་ལན། ཕྱི་རོལ་པའི་རིག་བྱེད་བཞི་ནི་མཆོད་སྦྱིན། ངེས་་་་་
བརྗོད། སྲིད་སྲུང་། སྙན་ཚིག་གི་རིག་བྱེད་ རྣམས་ སོ། ། དེ་ཡང་་་་
མཆོད་སྦྱིན་ནི་མཐོ་རིས་ཀྱི་ཕྱིར་མཆོད་སྦྱིན་བྱེད་པའོ། །ངེས་བརྗོད་ནི་
མིང་ཚིག་གི་ངེས་པ་སྒྲུབ་པའི་སྒྲའོ། ། སྲིད་སྲུང་ནི་རྒྱལ་སྲིད་ལ་སོགས་པ་
སྲུང་བ་དང་སྤེལ་བའོ། །སྙན་ཚིག་ནི་ཚིག་རྒྱན་གྱི་སྦྱོར་བའོ། །རིག་བྱེད་
ཀྱི་ཡན་ལག་ནི་བསླབ་པ་དང་། ཆོ་ག་དང༌། བརྡ་སྤྲོད་པ་དང་སྡེབ་
སྦྱོར་དང༌། ངེས་པའི་ཚིག་དང༌། སྐར་མའི་བསྟན་བཅོས་དྲུག་པོ་དག་
གོ །་་་་་
དྲི་བ། ཡང་རྩོམ་པར་དམ་བཅའ་བའི་ཚིག མིང་ཚིག་བརྗོད་པ་
ཀུན་གྱི་གཞི། །ཞེས་པའི་མིང་དང༌། ཚིག་དང༌། བརྗོད་པ་གསུམ་གྱི་
དོན་གང་ཡིན་ནམ། །
དྲིས་ལན། མིང་ནི་ཀ་ལ་སོགས་པའི་ཡི་གེ་འདུས་ནས་དོན་གྱི་ངོ་བོ་
བརྗོད་པ་ཀ་བ་བུམ་པ་ཞེས་པ་ལྟ་བུའོ། །ཚིག་ནི་མིང་འདུས་ནས་དོན་གྱི་
ཁྱད་པར་བརྗོད་པ་ཀ་བའི་གཟུགས། བུམ་པའི་ལྟོ་བ་ལྟ་བུའོ། །བརྗོད་
པ་ནི་ངག་སྟེ་བུམ་པ་ལ་གནས་པའི་ཆུས་ལུས་འཁྲུ་ཞེས་པ་ལྟ་བུ་ཚིག་གི་
ཚོགས་པའམ་རྒྱུན་ནོ། །
དྲི་བ། མིང་ལ་རྩ་བའི་དབྱེ་བ་ག་ཚོད་ཡོད་དམ། ཡན་ལག་གི་སྒོ་
ནས་དབྱེ་ན་ག་ཚོད་ཡོད་དམ། །
དྲིས་ལན། མིང་ལ་རྩ་བའི་སྒོ་ནས་དབྱེ་ན་དངོས་མིང་དང་བཏགས་
མིང་གཉིས་ཡོད་དོ། །ཡན་ལན་གི་སྒོ་ནས་དབྱེ་ན་དངོས་མིང་ལ་འདོད་
41



རྒྱལ་དང་རྗེས་གྲུབ་གཉིས་ཡོད། འདོད་རྒྱལ་རྒྱུ་མཚན་མེད་པར་དངོས་
པོ་དེ་ལ་ཐོག་མར་འདོད་པ་ཙམ་གྱིས་བརྡ་སྦྱར་བ་དངོས་པོ་དེའི་མིང་དུ་
ཆགས་པ་འདོད་པ་ལྟར་རྒྱལ་བར་གྱུར་པས་འདོད་རྒྱལ་ཟེར་རོ། ། དངོས་
མིང་འདོད་རྒྱལ་གྱི་མཚན་གཞི་ནི་བུམ་པ། ཀ་བ་ལྟ་བུའོ། །རྗེས་གྲུབ་ཀྱི་
དངོས་མིང་ནི་བཟོ་གྲྭ་དང་སློབ་གྲྭ་ལྟ་བུའོ། ། བཟོ་གྲྭ་ནི་བཟོ་གྲྭའི་དངོས་
མིང་ཡིན་ཡང་ཐ་སྙད་དེ་ལྟར་བཏགས་པ་ལ་རྒྱུ་མཚན་བཤད་དུ་ཡོད་དེ།
བཟོ་ལས་བྱེད་པའི་གྲྭའམ་གྲལ་ཡིན་པ་ལ་གཞིགས་ནས་དེ་འདྲ་བའི་ཐ་
སྙད་བྱུང་བའི་མིང་ཡིན་པའི་ཕྱིར་རོ། ། བཏགས་མིང་ལའང་འདོད་རྒྱལ་
དང་རྗེས་གྲུབ་གཉིས་ཡོད། བཏགས་མིང་འདོད་རྒྱལ་ནི་མི་ཕལ་པ་ཞིག་
ལ་ རྒྱུ་མཚན་མེད་ པར་ རང་འདོད་ ཀྱིས་ སངས་ རྒྱས་ ཞེས་ བཏགས་ནས།
དེའི་མིང་ལ་སངས་རྒྱས་ཞེས་ཆགས་པ་ན་འདོད་པ་ལས་རྒྱལ་བས་འདོད་
རྒྱལ་ཡིན་མོད། བཏགས་མིང་ཡིན་གྱི་དངོས་མིང་མིན་ཏེ་མི་དེ་སངས་
རྒྱས་ཞེས་པའི་མིང་གི་འཇུག་ཡུལ་མ་ཡིན་པའི་ཕྱིར་ཏེ། སངས་རྒྱས་མ་
ཡིན་པའི་ཕྱིར་རོ། ། བཏགས་མིང་རྗེས་གྲུབ་ལ་འདྲ་བ་རྒྱུ་མཚན་དུ་བྱས་
པའི་བཏགས་མིང་དང་། འབྲེལ་བ་རྒྱུ་མཚན་དུ་བྱས་པའི་བཏགས་མིང་
གཉིས་ཡོད། འདྲ་བ་རྒྱུ་མཚན་དུ་བྱས་པའི་བཏགས་མིང་ནི་བྲམ་ཟེ་ཁ་
ཆེ་སྣ་ཉག་ལ་སེང་གེ་ཞེས་བཏགས་པ་ལྟ་བུ་སྟེ་གདོང་སེང་གེ་དང་འདྲ་ཞེས་
འདྲ་བ་རྒྱུ་མཚན་དུ་བྱས་ནས་བཏགས་པ་ཙམ་ལས་མིང་མིན་ཏེ་སེང་གེ་མ་
ཡིན་པའི་ཕྱིར་རོ། །འབྲེལ་བ་རྒྱུ་མཚན་དུ་བྱས་པའི་བཏགས་མིང་ནི་ཆུ་ལ་
འཚོ་བ་སྐྱེལ་བའི་བྱ་ལ་ཆུ་བྱ་ཟེར་བ་ལྟ་བུ་རྟེན་བརྟེན་པ་རྒྱུ་མཚན་དུ་བྱས་
ནས་བཏགས་པའོ། །གཞན་ཡང་ཡོས་འཐག་པ་ལ་ཕྱེ་འཐག་ཟེར་བ་ལྟ་བུ་
42



རྒྱུ་ལ་འབྲས་བུའི་མིང་བཏགས་པ་སོགས་ཀྱང་ཡོད་དོ། ཞེས་གསུངས་
དྲི་བ། ཡང་རྩོམ་པར་དམ་བཅའི་ཚིག ཡི་གེའི་སྦྱོར་བ་བཤད་
པར་བྱ། །ཞེས་པའི་ཡི་གེའི་སྦྱོར་བ་དེ་ཅི་ལ་ཟེར་བ་ཡིན་ནམ།
དྲི་ལན། ཡི་གེའི་སྦྱོར་བ་ཞེས་པ་དེ་གསལ་བྱེད་སུམ་ཅུ་ཐམ་པ་ལ་
སྔོན་རྗེས་དབྱངས་གསུམ་ཅི་རིགས་ཀྱིས་བརྒྱན་པའི་ང་རོའི་བྱུང་ཚུལ་དང་།
རྟགས་གསུམ་གྱི་རབ་དབྱེ་དང་རྣམ་དབྱེ་ཚིག་ཕྲད་སོགས་ཀྱི་རྣམ་འགྱུར་ལ་
བརྟེན་ནས་གསུང་རབ་ཀྱི་བརྡ་དོན་བོད་ཀྱི་སྐད་དུ་སྦྱོར་བའི་ ཐབས་ཀྱི་
གཙོ་བོ་རྣམས་སོ། །ཞེས་གསུངས་སོ། །
དྲི་བ། རྩོམ་པར་དམ་བཅའི་གཞུང་འདིས་ཤུགས་ལ་བསྟན་བཅོས་
འདིའི་དགོས་སོགས་ཆོས་བཞི་བསྟན་ཡོད་པ་གང་དང་གང་ཡིན་ནམ། །
དྲིས་ ལན། དགོས་ སོགས་ ཆོས་ བཞི་ ནི་ བརྗོད་ བྱ། དགོས་ པ།
ཉིང་དགོས། འབྲེལ་བའོ། །དེ་ཡང་བོད་ཀྱི་ཡི་གེའི་སྦྱོར་བ་ནི་བརྗོད་བྱ་
དང་དེ་ཤེས་པས་གཙུག་ལག་གཉིས་ཀྱི་གནས་ལ་མི་རྨོངས་པ་ནི་དགོས་པ།
དེ་ལྟར་ཉམས་སུ་བླངས་པས་མཐར་ཐུག་རྣམ་མཁྱེན་ཐོབ་པ་ནི་ཉིང་དགོས།
ཉིང་དགོས་དགོས་པར་འབྲེལ། དགོས་པ་བརྗོད་བྱར་འབྲེལ་ཞིང་་་་་་
བརྗོད་བྱའང་ཡིན་ལག་ཕྱི་མ་ཕྱི་མ་སྔ་མ་སྔ་མར་འབྲེལ་བ་ནི་འབྲེལ་བའོ། །
དྲི་བ།	སུམ་ཅུ་པའི་གཞུང་དོན་བཤད་པར་ས་བཅད་ག་ཚོད་ཡོད་
དམ།
དྲིས་ལན། སུམ་ཅུ་པའི་གཞུང་དོན་བཤད་པར་ ས་བཅད་གཉིས་
ཡོད་དེ་སྦྱར་བྱ་ཡི་གེའི་རྣམ་གཞག་བཤད་པ་དང༌། སྦྱོར་ཚུལ་ཚིག་ཕྲད་
ལ
43



ཀྱི་འཇུག་པ་བཤད་པའོ། །
དྲི་བ། སྦྱར་བྱ་ཡི་གེའི་རྣམ་གཞག་བཤད་པ་ཞེས་པའི་སྦྱར་བྱའི་ཡི་
གེ་ལ་ག་ཚོད་ཡོད་དམ། །
དྲིས་ལན། སྦྱར་གཞི་ཀ་མད་སུམ་ཅུ་ལ་སྦྱར་བྱ་དབྱངས་བཞི་སྔོན་
འཇུག་ལྔ། རྗེས་འཇུག་བཅུ། ཡང་འཇུག་གཉིས། མགོ་ཅན་གསུམ།
འདོགས་ཅན་བཞི་བཅས་ཡོད་དོ། །
དྲི་བ། ཡི་གེ་ཨཱ་ལི་ཀཱ་ལི་གཉིས་ཞེས་པའི་སྐབས་སུ་རིང་ཆ་དགོས་པ་
དང་། ཨ་ཕྲེང་དང་ཀ་ཕྲེང་ཞེས་པའི་སྐབས་སུ་རིང་ཆ་མི་དགོས་པའི་རྒྱུ་
མཚན་ཅི་ཡིན་ནམ།
དྲིས་ལན། ཨཱ་ལི་ཀཱ་ལི་ཞེས་པ་ལེགས་སྦྱར་གྱི་སྐད་ཡིན་པས་ལེགས་
སྦྱར་སྐད་ལ་དབྱངས་སྲོག་ཏུ་ཞུགས་པ་ཡོད་པའི་དབང་གིས་རིང་ཆ་དགོས་
པ་ཡིན་ལ། ཨ་ཕྲེང་ཀ་ཕྲེང་ཞེས་པ་བོད་སྐད་ཡིན་པས། བོད་སྐད་ལ་
དབྱངས་སྲོག་ཏུ་ཞུགས་པའི་ཐ་སྙད་མེད་སྟབས་རིང་ཆ་མི་དགོས་པ་ཡིན་
ནོ། །ཞེས་གསུངས། །
དྲི་བ། བོད་ཀྱི་དབྱངས་ལ་ཨི་ཕྲེང་ཞེས་བརྗོད་རིགས་པ་ལ་དེ་ལྟར་
མ་བརྗོད་པར་ཨ་ཕྲེང་ཞེས་བརྗོད་པའི་དོན་གང་ཡིན་ནམ། ་
དྲིས་ལན། གི་གུ་སོགས་ གང་ལས་བླངས་པའི་ལེགས་སྦྱར་གྱི་་་་་
དབྱངས་ལ་ཨ་ཕྲེང་ཞེས་པའི་མིང་འཇགས་པས་ན། བླངས་པའི་ཨི་ཨུ་ཨེ་
ཨོ་བཞི་མཚོན་པར་བྱེད་པའི་གི་གུ་སོགས་ལའང་འབྱུང་ཁུངས་ཀྱི་མིང་གིས་
བཏགས་པ་ཡིན་ཏེ་དཔེར་ན་ཅ་ན་ཏའི་རྒྱལ་ཁབ་ལས་ཐོན་པའི་གྲོ་ལ་ཅ་ན་
ཏ་ཞེས་བརྗོད་པ་བཞིན་ནོ། །ཞེས་གསུངས་སོ། །
44



དྲི་བ། ཡི་གེའི་སྐད་དོད་ལ་ལེགས་སྦྱར་གྱི་ཡི་གེར་ ཨཀླུ་ར་དང་།
བྱཉྫ་ན་དང༌། ཝཎ་སྟེ་གསུམ་ཡོད་པ་སོ་སོའི་དོན་གང་ཡིན་ནམ། །
དྲིས་ལན། ཨཀྵ་ར་ནི་མི་འགྱུར་བ་ཞེས་པ་སྟེ། ཨ་སོགས་དབྱངས་
དང་ཀ་སོགས་གསལ་བྱེད་ཀྱི་གདངས་ལ་བརྡ་མི་མཐུན་པའི་སྐྱེ་བོ་སུས་
ཀྱང་གསར་དུ་བསྒྱུར་བའི་དོད་ཐུབ་ཀྱི་གདངས་ཀྱིས་མཚོན་མི་ནུས་པ་ན་
ངོ་བོའི་སྒོ་ནས་དེ་སྐད་ཅེས་བྱའོ། །བྱཉྫ་ན་ནི་གསལ་བྱེད་ཅེས་པ་སྟེ་ཡི་གེ་
ལ་བརྟེན་ནས་མིང་ཚིག་གི་རྗོད་པ་གསལ་བར་བྱེད་པས་ན་བྱེད་ལས་ཀྱི་སྒོ་
ནས་དེ་སྐད་ཅེས་བྱ་ཞིང་འདིའི་གསལ་བྱེད་ཅེས་པའང་ཀ་ཕྲེང་གི་གསལ་
བྱེད་གཅིག་བུར་ངོས་འཛིན་མི་རུང་ངོ༌། ། ཝརྞ་ནི་རྗོད་བྱེད་ཅེས་ པ་ སྟེ།
ཡི་གེ་ལ་བརྟེན་ནས་ཤེས་བྱ་ཡོད་དགུའི་མིང་ཚིག་གི་དོན་མཐའ་དག་ངག་
ཏུ་རྗོད་པར་བྱེད་པས་ན། དེ་སྐད་ཅེས་བྱའོ། །ཞེས་གསུངས་སོ། ། །
དྲི་བ། ཡི་གེའི་ངོ་བོ་གང་ཡིན། དེ་ལ་དབྱེ་ན་ག་ཚོད་ཡོད་དམ།
དྲིས་ལན། མིང་ཚིག་གཉིས་ཀྱི་རྩོམ་གཞིར་གྱུར་པའི་སྐད་ཀྱི་་་་་
གདངས་དེ་ཡི་གེ་ངོ་བོའི་མཚན་ཉིད་རེད། དེ་ལ་དབྱེ་ན་དབྱངས་དང་
བགསལ་བྱེད་གཉིས་ཡོད། དབྱངས་ནི་ཨི་ཨུ་ཨེ་ཨོ་བཞི་དང་། གསལ་
བྱེད་ནི་སྡེ་པ་ཕྱེད་དང་བརྒྱད་ཀྱིས་བསྡུས་པའི་ཀ་སོགས་གསལ་བྱེད་སུམ་
ཅུ་ཡིན་ནོ། །
དྲི་བ། འོ་ན་དབྱངས་དང་གསལ་བྱེད་ཅེས་པའི་དོན་གང་ཡིན་ནམ།།
དྲིས་ལན། ང་རོའི་རྣམ་ པ་ ཅན་གྱི་ཆ་ནས་བཞག་པའི་ཡི་གེ་དེ་་
དབྱངས་ཡིག་གི་དོན་ཡིན། རང་གྲོགས་དབྱངས་དང་སྦྱར་བ་ལས་རང་
གི་བརྗོད་དོན་གསལ་བར་བྱེད་པའི་ཆ་ནས་བཞག་པའི་ཡི་གེ་དེ་གསལ་
༡ ་
་
45



བྱེད་ཀྱི་དོན་ཡིན་ནོ། །
དྲི་བ། ཨ་ཡིག་དབྱངས་སུ་འདོད་མིན་ཐད་མཁས་པའི་བཞེད་པ་མི་
འདྲ་བ་སུ་དང་སུ་ཡོད་དམ།
དྲིས་ལན། ས་སྐྱ་པཎྜི་ཏ་ཀུན་དགའ་རྒྱལ་མཚན་གྱིས་བོད་ཀྱི་དབང་
དུ་མཛད་དེ་དབྱངས་རྣམ་ནི་ལྔའོ། ། གསལ་བྱེད་རྣམས་ནི་ཉི་ཤུ་རྩ་་་་
དགུའོ། ། ཞེས་དང་དེའི་རྗེས་སུ་འབྲངས་ནས་དཔལ་ཁང་ལོ་ཙཱ་བ་ངག་
དབང་ཆོས་ཀྱི་རྒྱ་མཚོས། དབྱངས་ལྔ་ཡ་ར་ལ་ཝའི་འདོགས། ཞེས་
གསུངས་ཏེ་ཨ་ཡིག་དབྱངས་སུ་འདོད་ནས་དབྱངས་ལྔར་བཞེད་དོ། ། ཞྭ་
ལུ་ལོ་ཙཱ་བ་ཆོས་སྐྱོང་བཟང་པོ་དང་པྲ་ཏི་རིན་ཆེན་དོན་གྲུབ་སོགས་ཀྱིས་ཨ་
ཡིག་དབྱངས་སུ་མི་འདོད་པར་དབྱངས་བཞིར་བཞེད་དོ། ། །
དྲི་བ། སྔོན་འཇུག་དང༌། རྗེས་འཇུག ཡང་འཇུག་ཅེས་པའི་
དོན་གང་ཡིན་ནམ། །
དྲིས་ལན། རང་གི་འཇུག་ཡུལ་དུ་གྱུར་བའི་མིང་གཞིའི་ཡི་གེ་རྣམས་
ཀྱི་སྔོན་དུ་འཇུག་པའི་ཡི་གེ་དེ། སྔོན་འཇུག་གི་དོན་དང་། རང་གི་
འཇུག་ཡུལ་དུ་གྱུར་བའི་མིང་གཞིའི་ཡི་གེ་རྣམས་ཀྱི་རྗེས་སུ་འཇུག་པའི་ཡི་
གེ་དེ། རྗེས་འཇུག་གི་དོན་ཡིན་ནོ། །རྗེས་འཇུག་གི་རྗེས་སུ་ཡང་བསྐྱར་
རམ་སླར་ཡང་འཇུག་པའི་ཡི་གེ་དེ་ཡང་འཇུག་གི་དོན་ཡིན་ནོ། །དེ་ཡང་
ཡང་འཇུག་ད་ཡིག་ནི་རྗེས་འཇུག་ན་ར་ལ་གསུམ་གྱི་རྗེས་སུ་འདས་ཚིག་
དང༌། བསྐུལ་ཚིག མིང་མཐའ་དྲག་འདྲེན་གསུམ་གྱི་ཚེ་ཡང་འཇུག་
ལ་ཞུགས་དགོས་སོ། །
དྲི་བ། འཕུལ་ཡིག་གཏན་ནས་མི་ཐོབ་པའི་ཡི་གེ་ག་ཚོད་ཡོད་དམ།
46



དེ་དག་གང་དང་གང་ཡིན་ནམ། །
དྲིས་ལན། འཕུལ་ཡིག་གཏན་ནས་མི་ཐོབ་པ། ཝ་འ་ར་ལ་ཧ་ཨ་
སྟེ་དྲུག་གོ ར་ལ་གཉིས་འཕུལ་ཕྱེ ད་ཐོབ་པའི་ཡི་གེ་ཞེས་བྱ་སྟེ། རྐྱང་
པ་ལ་མི་ཐོབ་ཀྱང་མགོ་ཅན་དང་འདོགས་ཅན་དུ་སོང་ཚེ་ཐོབ་པ་དཔེར་ན།
བལྟ་དང་བརླ་ལྟ་བུའོ། །
དྲི་བ། མི་འཇུག་པ་ནི་ཉི་ཤུའོ། །ཞེས་གསུངས་པའི་མི་འཇུག་པའི་
ཡི་གེ་ཉི་ཤུ་དེ་རྣམས་གང་དང་གང་ཡིན་ནམ། དེ་རྣམས་ལ་མི་འཇུག་པ་
ཟེར་དོན་ཅི་ཡིན་ནམ།
དྲིས་ལན། མི་འཇུག་པའི་ཡི་གེ་ཉི་ཤུ་ཐམ་པ་ནི། ཀ་ཁ་ཅ་ཆ་ཇ་ཉ་
ཏ་རྣམས་དང༌། ། ཐ་པ་ཕ་ཙ་ཚ་ཛ་ཝ་དང་ནི། ། ཞ་ཟ་ཡ་ཤ་ཧ་ཨ་ཉི་ཤུ་
པོ། ། སྔོན་རྗེས་ཕྱུང་ ལྷག་མིང་གཞི་ཁོ་ནའོ། ། ཞེས་པ་རྣམས་སོ། དེ་
རྣམས་སྔོན་རྗེས་གང་དུའང་མི་འཇུག་པས་ན། །མི་འཇུག་པ་ཞེས་བརྗོད་
དོ། །
དྲི་བ། མིང་གཞི་གཉིས་སམ་གསུམ་སྦྲེལ་ལམ། ། ཞེས་པའི་མིང་་
གཞི་ནི་གང་དུ་ངོས་འཛིན་དགོས་སམ།
དྲིས་ལན། འདིའི་མིང་གཞི་ནི་རྗེས་འཇུག་བཅུ་བསལ་བའི་ལྷག་མ་
མིང་གཞི་ཁོ་ན་ཡིན་པའི་ཡི་གེ་ཉི་ཤུ་ཐམ་པ་ལ་ངོས་འཛིན་དགོས།
དྲི་བ། སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ་ལ་ནང་གསེས་ག་
ཚོད་ཡོད་དམ། །
དྲིས་ལན། སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ་ལ་ནང་གསེས་
གཉིས་ཏེ། རྗེས་འཇུག་ལ་ལྟོས་པའི་ཕྲད་རྣམ་དབྱེ་དང་བཅས་པ་དང༌།
རྗེས་འཇུག་ལ་མ་ལྟོས་པའི་ཕྲད་རང་དབང་ཅན་བཤད་པའོ། ། །
47 །



དྲི་བ། རྗེས་འཇུག་ལ་ལྟོས་པའི་ཕྲད་རྣམ་དབྱེ་དང་བཅས་པ་གང་
དག་ཡིན་ནམ། ་
དྲིས་ལན། སླར་བསྡུ་ལ་དོན་ཨི་ལྡན་རྒྱན་སྡུད་དང་། ། ལྷག་བཅས་
འབྱེད་སྡུད་འབྱུང་ཁུངས་འབོད་སྒྲ་བརྒྱད། །ཅེས་པ་རྣམས་སོ། །
དྲི་བ། ཚིག་ཕྲད་ཅེས་པའི་དོན་གང་ཡིན་ནམ། །
དྲིས་ལན། ཚིག་གཞན་དང་ཕྲད་ན་དོན་ སྟོན་པ་དང་། ཚིག་་་་
གཞན་དང་མ་ཕྲད་ན་དོན་མི་སྟོན་པས་ཚིག་ཕྲད་ཅེས་བྱའོ། །
དྲི་བ། རྣམ་དབྱེ་ཞེས་པའི་དོན་གང་ཡིན་ནམ། དེ་ལ་དབྱེ་ན་ག་
ཚོད་ཡོད་དམ།
དྲིས་ལན། ངག་ གཞན་རྣམ་དབྱེའི་བརྒྱད་པོ་གང་རུང་གི་ གནས་
སྟོན་བྱེད་དུ་རྣམ་པར་དབྱེ་བའི་སྒྲ་དེ། རྣམ་དབྱེ་དོན་ཡིན། དེ་ལ་
དབྱེ་ན། རྣམ་དབྱེ་དང་པོ་མིང་གི་ངོ་བོ་ཙམ་བརྗོད་པ། གཉིས་པ་
ལས་སུ་བྱ་བ། གསུམ་པ་བྱེད་སྒྲ། བཞི་པ་དགོས་ཆེད། ལྔ་པ་འབྱུང་
ཁུངས། དྲུག་པ་འབྲེལ་སྒྲ། བདུན་པ་གནས་གཞི། བརྒྱད་པ་་་་
འབོད་སྒྲ་རྣམས་སོ། །
དྲི་བ། ཕྲད་དང་རྣམ་དབྱེ་ལ་མུ་བཞི་འཇོག་ཚུལ་གང་འདྲ་ཡོད་
དམ། ་་་་
དྲིས་ལན། ཕྲད་ཡིན་ལ་རྣམ་དབྱེ་མ་ཡིན་པའི་མུ་ནི་སླར་བསྡུ་དང་།
རྒྱན་སྡུད། ལྷག་བཅས། འབྱེད་སྡུད་དང་། ཕྲད་རང་དབང་ཅན་
དྲུག་དང་། ཚིག་ཕྲད་ཞིང་སོགས་ལ་སོགས་པའོ། ། རྣམ་དབྱེ་ཡིན་ལ་
ཕྲད་མ་ཡིན་པའི་མུ་ནི། རྣམ་དབྱེ་དང་པོ་མིང་གི་ངོ་བོ་ཙམ་བརྗོད་པ་
དང༌། བརྒྱད་པ་འབོད་སྒྲ་གཉིས་སོ། ། ཕྲད་དང་རྣམ་དབྱེ་གཉིས་ཀ་
48



ཡིན་པའི་མུ་ནི། ལ་དོན། ཨི་ལྡན། འབྱུང་ཁུངས་གསུམ་མོ། །ཕྲད་
དང་རྣམ་དབྱེ་གཉིས་ཀ་མ་ཡིན་པའི་མུ་ནི། དབྱངས་བཞི་ལ་ སོགས་
པའོ། ། །
དྲི་བ། སླར་བསྡུ་དང་། རྫོགས་ཚིག ཟླ་སྡུད་ཅེས་པའི་དོན་
གང་ཡིན་ནམ། དེ་གསུམ་དོན་ལ་སྦྱོར་ཚུལ་ཐད་ཁྱད་པར་ཡོད་དམ་མེད།
དྲིས་ལན། སྐབས་བབས་ཀྱི་བརྗོད་བྱའི་དོན་དེ་ཉིད་རེ་ཞིག་དེ་ཙམ་
གྱིས་ སླར་འཆད་ རྒྱུ་ བསྡུ་ བར་ སོང་ བས་ སླར་ བསྡུ་ ཞེས་ བརྗོད་ པ་ དང༌།
སྐབས་བབས་ཀྱི་དོན་དེ་རེ་ཞིག་དེ་ཙམ་གྱིས་རྫོགས་པར་བྱེད་པས་རྫོགས་
ཚིག་ཅེས་དང་། སྐབས་ཐོབ་ཀྱི་མིང་ཚིག་གང་ཡིན་གྱི་ཟླ་བོ་སྡུད་པར་
སོང་བས་ཟླ་སྡུད་ཅེས་བརྗོད་དོ། ། དེ་གསུམ་ནི་སུམ་ཅུ་པ་ལས། སླར་
བསྡུ་བར་ནི་ཤེས་པར་བྱ། །ཞེས་སླར་བསྡུ་དང་། རྟགས་ཀྱི་འཇུག་པར།
ཚིག་དོན་རྫོགས་དང་མ་རྫོགས་ཀྱི། །ཞེས་རྫོགས་ཚིག་དང་། སྨྲ་སྒོ་ལས།
འོ་ལ་སོགས་ པ་ ཟླ་ སྡུད་པའོ། ། ཞེས་ ཟླ་སྡུད་དུ་གསུངས། དེ་གསུམ་་་
གསུངས་ཚུལ་མི་འདྲ་བ་ཙམ་ལས་ བརྗོད་བྱ་སྟོན་ཚུལ་ལ་ཁྱད་མེད་དེ།
དེ་གསུམ་མིང་ཚིག་གང་གི་མཐར་སྦྱར་ཀྱང་བསྟན་བྱའི་ལྷག་མ་བསྡུ་བ་
ཡིན་པས་སོ། ། །
དྲི་བ། རྣམ་དབྱེ་དང་པོ་མིང་གི་ངོ་བོ་ཙམ་བརྗོད་པ་ཞེས་པའི་དོན་
གང་ཡིན་ནམ།
དྲིས་ལན། ཤེས་བྱ་གང་ཡང་རུང་བའི་རང་གི་ངོ་བོ་ཆོས་གཞན་དང་
མ་འདྲེས་པར་སྟོན་པའི་སྒྲའི་ཆ་ཤས་དང་ལྡན་པ་དེ་རྣམ་དབྱེ་དང་པོ་མིང་
གི་ངོ་བོ་ཙམ་སྟོན་པའི་དོན་ཡིན། དཔེར་ན། བུམ་པ། ཀ་བ་ལྟ་
49 །



བུའོ། །
དྲི་བ། སུ་ལ་སོགས་པའི་ཕྲད་དྲུག་པོར་ལ་དོན་ཞེས་བརྗོད་དོན་
གང་ཡིན་ནམ། །
དྲིས་ལན། སུ་ལ་སོགས་པའི་ཕྲད་དྲུག་པོ་དེ་རྣམས་ཕལ་ཆེར་ལ་ཡིག་
དང་ བརྗོད་ བྱ་ སྟོན་ ཚུལ་ གཅིག་ པས་ ན། ལ་ དོན་ ཞེས་ བརྗོད་ དོ། །
འདིར་ཕལ་ཆེར་ཞེས་པ་གཙོ་ཆེ་བའམ་མང་ཆེ་བ་ལ་དགོས་ཀྱི་ཚིག་རྒྱན་གྱི་
མི་ཟད་པ་གང་ཡིན་གྱི་མཐར་སུ་ སོགས་སྦྱར་བ་དཔེར་ན། ཡོངས་སུ་
གསལ། ཉེ་ བ ར་ ཤར། རབ་ ཏུ་དཀར། མཆོག་ཏུ་མཛེས་ཞེས་་་་
སོགས་ཀྱི་སུ་ལ་སོགས་པའི་ཚབ་ཏུ་ལ་ཡིག་སྦྱར་ཚེ་བརྗོད་པ་མི་བདེ་བ་དང་
དོན་གཞན་སྟོན་པའང་ཡོད་དོ། །
དྲི་བ། རྣམ་དབྱེ་གཉིས་པ། བཞི་པ། བདུན་པ། དེ་ཉིད།
ཚེ་སྐབས་སོ་སོའི་དོན་གང་ཡིན་ནམ།
དྲིས་ལན། བྱེད་པ་པོ་གཙོ་ཕལ་གང་ཡང་རུང་བ་ཞིག་གིས་བྱ་བའི་
ཡུལ་ཞིག་ལ་བྱ་བ་བྱས་པར་སྟོན་ལ་བྱ་བ་བྱས་པས་བྱ་བའི་ཡུལ་དེ་ལ་ཕན་
ཐོགས་མེད་པའི་དོན་ཅན་དུ་སྦྱར་བ། གཉིས་པ་ལས་སུ་བྱ་བའི་དོན་
ཡིན་ཏེ། དཔེར་ན། ཡུལ་དབུས་སུ་བསྐྱོད་ལྟ་བུ་དང་། བྱེད་པ་པོ་
གཙོ་ཕལ་གང་ཡང་རུང་བ་ཞིག་གིས་བྱ་བའི་ཡུལ་ཞིག་ལ་བྱ་བ་བྱས་པར་
སྟོན་ལ་བྱ་བ་བྱས་པས། བྱ་བའི་ཡུལ་དེའམ་དེ་དང་འབྲེལ་བའི་ལས་ལ་
ཕན་ཐོགས་ཡོད་པའི་དོན་ཅན་དུ་སྦྱར་བ་དེ། བཞི་པ་དགོས་ཆེད་ཀྱི་
དོན་ ཡིན་ ཏེ། དཔེར་ན། སློང་ མོ་ བ ར་ ཟས་ སྦྱིན། ལྟ་བུ་དང་།
གང་ཞིག་གང་ལ་རྟེན་པའམ་གནས་པའི་དོན་ཙམ་ལས་བྱ་བ་གཏན་ནས་
50



མི་བྱེད་པ་དེ་བདུན་པ་རྟེན་གནས་ཀྱི་དོན་ཡིན་ཏེ། དཔེར་ན། བོད་
ཡུལ་དུ་མཁས་པ་ཡོད་ལྟ་བུ་དང༌། ཡུལ་གང་ཞིག་ལ་བྱ་བ་གང་ཞིག་བྱེད་
པའི་ཚེ་ལས་དང་བྱ་བ་ངོ་བོ་གཅིག་པའི་དོན་ཅན་དུ་སྦྱར་བ་དེ། གཉིས་
པའི་ནང་ཚན་དེ་ཉིད་ཀྱི་དོན་ཡིན་ཏེ་དཔེར་ན། འོད་དུ་འཚེར་ལྟ་བུ་
དང་། ཚེ་སྐབས་གཉིས་ད་ང་དོན་འདྲ་བ་བདུན་པའི་ནང་ཚན་ཚེ་སྐབས་
ཀྱི་དོན་ཡིན་ཏེ། དཔེར་ན་ཐོ་རངས་སུ་ལངས་ལྟ་བུའོ། །
་ དྲི་བ། རྣམ་དབྱེ་བཞི་པའི་མཚན་ཉིད་དུ། དེ་དང་འབྲེལ་བའི་
ལས་ལ་ཕན་ཐོགས་པ་ཞེས་པའི་དོན་གང་ཡིན་ནམ།
དྲིས་ལན། དེ་དང་འབྲེལ་བའི་ལས་ལ་ཕན་ཐོགས་པ་ཟེར་བ་ནི་
དཔེར་ན། ཤིང་གཅོད་པའི་ཆེད་དུ་སྟ་རེ་བརྒྱབ་ཅེས་པ་ལྟ་བུར་གཅད་
བྱ་ལ་ཕན་གདགས་ཟེར་བའི་དོན་མིན་གྱི། སྟ་རེ་བརྒྱབ་པའི་བྱ་བས་བྱ་
ཡུལ་དང་འབྲེལ་བའི་བྱ་བ་གཅོད་པ་ལ་ཕན་འདོགས་པར་བྱེད་པ་ཡིན་
པས་དེ་དང་འབྲེལ་བའི་ལས་ལ་ཕན་འདོགས་ཟེར་བ་ཡིན་ནོ། ། །
དྲི་བ། རྣམ་དབྱེ་གཉིས་བཞི་གཉིས་ལ་འདྲ་བའི་ཆ་དང་མི་འདྲ་
བའི་ཆ་གང་ཡོད་དམ།
དྲིས་ལན། བྱེད་པ་པོ་གཙོ་ཕལ་གང་རུང་གིས་བྱ་བའི་ཡུལ་ལ་བྱ་བ་
བྱས་པར་སྟོན་པ་འདྲ་ཡང་རྣམ་དབྱེ་གཉིས་པར་བྱ་བ་བྱས་པས་བྱ་བའི་
ཡུལ་ལ་ཕན་ཐོགས་མེད་པའི་དོན་ཅན་དུ་སྦྱར་བ་དང་། རྣམ་དབྱེ་བཞི་
པར་བྱ་བ་བྱས་པས་བྱ་བའི་ཡུལ་ལམ་དེ་དང་འབྲེལ་བའི་ལས་ལ་ ཕན་
ཐོགས་ཡོད་པའི་དོན་ཅན་དུ་སྦྱར་བའི་ཁྱད་པར་ཡོད་དོ། །
དྲི་བ། རྣམ་དབྱེ་གཉིས་པ་དང་བདུན་པ་གཉིས་ལ་མི་འདྲ་བའི་
s1



ཁྱད་པར་གང་ཡོད་དམ།
དྲིས་ལན། ལ་དོན་སྦྱར་པའི་གཞིའམ་ཡུལ་དེ་ལ་བྱ་བ་ཞིག་བྱེད་པ་
ཙམ་སྟོན་པའི་ལ་དོན་དེ། རྣམ་དབྱེ་གཉིས་པ་ཡིན་ཏེ། དཔེར་ན་བུམ་
པར་ཆུ་བླུགས་ལྟ་བུ་དང་། ལ་དོན་སྦྱར་བའི་གཞིའམ་ཡུལ་དེ་ལ་ཆོས་
གཞན་ཞིག་གནས་པ་ཙམ་སྟོན་པའི་ལ་དོན་དེ་རྣམ་དབྱེ་བདུན་པ་ཡིན་ཏེ།
དཔེར་ན། བུམ་པར་ཆུ་ཡོད་ལྟ་བུའོ། །
དྲི་བ། རྣམ་དབྱེ་གཉིས་པ་དང་དེ་ཉིད་ལ་མི་འདྲ་བའི་ཁྱད་པར་
གང་ཡོད་དམ།
དྲིས་ལན། རྣམ་དབྱེ་གཉིས་པ་དང་དེ་ཉིད་ལ་མི་འདྲ་བའི་ཁྱད་པར་
ནི་བྱ་ལས་ངོ་བོ་ཐ་དད་དུ་དབྱེ་རྒྱུ་ཡོད་མེད་ཀྱི་སྒོ་ནས་དབྱེ་བ་ཕྱེ་དགོས་ཏེ།
རྣམ་དབྱེ་གཉིས་པའི་སྐབས་ལས་དང་བྱ་ཡུལ་དོན་གཅིག་ཡིན་པས་དཔེར་
ན། གཟུགས་ལ་བལྟ། ལྟ་བུར་ལས་སམ་བྱ་ཡུལ་ནི་གཟུགས་དང་བྱ་བ་
བལྟ་བ་གཉིས་ངོ་བོ་ཐ་དད་དུ་དབྱེ་རྒྱུ་ཡོད་ཀྱང་དེ་ཉིད་ལ། གཟུགས་སུ་
སྟོན་ལྟ་བུར་ལས་སམ་བྱ་ཡུལ་ནི་གཟུགས་ཡིན་ཞིང་སྟོན་པར་བྱ་བའི་ལས་
ཀྱང་གཟུགས་དེ་རང་ཡིན་པ་ལས། གཟུགས་ཡུལ་དུ་བྱས་ནས་དེ་ལ་བྱ་
བ་གཞན་ཞིག་བྱས་པར་སྟོན་པ་མིན་པས། ལས་དང་བྱ་བ་ཐ་དད་དུ་
དབྱེ་རྒྱུ་མེད་པའི་ཁྱད་པར་ཡོད་དོ། །
དྲི་བ། ན་ལ་གཉིས་དེ་ཉིད་ལ་འཇུག་མིན་ཐད་མཁས་པའི་བཞེད་
པ་མི་མཐུན་པ་སུ་དང་སུ་ཡོད་དམ།
དྲིས་ལན། སི་ཏུ་པཎ་ཆེན་དང་། དངུལ་ཆུ་ཡབ་སྲས་ཀྱིས་སྨྲ་སྒོའི།
དུ་ལ་སོགས་པ་ལ་དང་མཐུན། །དེ་ཉིད་དག་ནི་ལྷག་མ་ཡིན། །ཞེས་པའི་
52



རྗེས་སུ་འབྲངས་ནས་ན་ལ་གཉིས་དེ་ཉིད་ལ་མི་འཇུག་པར་འདོད་དོ། །ཞྭ་
ལུ་ལོ་ཆེན་དང༌། རྣམ་གླིང་པཎ་ཆེན། པྲ་ཏི་རིན་ཆེན་དོན་གྲུབ་་་་
སོགས་ཀྱིས་སུམ་ཅུ་པ་ལས། ལས་དང་ཆེད་དང་རྟེན་གནས་དང༌། །དེ་
ཉིད་ཚེ་སྐབས་ལ་སྒྲ་ཡིན། །ཞེས་གསུངས་པ་ལྟར་ན་ལ་གཉིས་དེ་ཉིད་ལ་
འཇུག་པར་འདོད་དེ། ཇེ་གསལ་ལ་གྱུར། བོད་སྐད་ལ་བསྒྱུར། སོ་
ན་གནས་ལྟ་བུའི་དཔེར་བརྗོད་ཀྱང་མཛད་ཡོད་དོ། །
དྲི་བ། ཤིང་ལ་ལོ་མ་གྲུབ། ལོ་མ་ཤིང་དུ་གྲུབ། ། ཤིང་ལ་ཙན་
དན་ཡོད། ཤིང་ལ་ལོ་མ་ཡོད། ཅེས་པའི་ལ་དོན་རྣམས་དོན་གང་ལ་
འཇུག་གམ། ་
དྲིས་ལན། ཤིང་ལ་ལོ་མ་གྲུབ་ལྟ་བུ། ཤིང་ལ་ལོ་མ་བརྟེན་པར་
གྲུབ་པ་ཡིན་པ་དང༌། རྟེན་དང་བརྟེན་པ་གཉིས་ངོ་བོ་ཐ་དད་པའི་གྲུབ་
ལུགས་ཡིན་སྟབས་བདུན་པ་རྟེན་གནས་དང༌། ལོ་མ་ཤིང་དུ་གྲུབ་ལྟ་བུ།
ལོ་མ་དེ་ཤིང་གི་སྟེང་ན་ཡོད་པ་ཙམ་མི་སྟོན་པར་ལོ་མ་དེ་ཤིང་གི་ངོ་བོར་
གྲུབ་པ་སྟོན་པས་དེ་ཉིད་དུ་གྱུར་རོ། ། ཤིང་ལ་ཙན་དན་ཡོད། ཅེས་པའི་
ལ་ཡིག་ནི། དེ་ཉིད་ཡིན་ཏེ། ཤིང་གི་ངོ་བོར་གྱུར་པའི་ཙན་དན་ཡོད་
པའི་དོན་དང་། ཤིང་ལ་ལོ་མ་ཡོད་ཅེས་པའི་ལ་ཡིག་ནི་བདུན་པ་རྟེན་
གནས་ཏེ། རྣམ་དབྱེ་སྦྱར་པའི་ཤིང་ནི་གནས་སམ་རྟེན་དང༌། རྟེན་དེ་
ལ་གནས་པའི་ལོ་མ་ཡོད་པ་ཙམ་སྟོན་པའོ། །
དྲི་བ། ལ་དོན་རྣམས་ལས་ན་ལའི་འཇུག་ཚུལ་སྐོར་སྨྲ་སྒོའི་གཞུང་
ཚིག་བྲིས་ཤིག
དྲིས་ལན། ན་ཞེས་བྱ་བའི་ཚིག་གི་དོན། ། དམིགས་ཀྱི་འབྱེད་དང་



རྒྱུ་མཚན་དང་། ། རྒྱུ་དོན་དོན་གྱི་བསྟན་པ་དང་། །ལས་དང་ཆེད་དང་
རྟེན་གནས་དང༌། །ཕྱི་ཚིག་དེ་གཞན་སོགས་སྟོན་དང་། །འོས་པར་དཀའ་
བ་ཆགས་འཛིན་ལས། ། ཕྱི་ཚིག་ངེས་པར་བྱེད་པ་དང༌། །དེ་ལས་བཟློག་
པ་ཉིད་དང་ནི། །འགལ་བའམ་མི་འགལ་སྟོན་པ་དང༌། ། སྨོན་དང་འདྲི་
དང་ཐེ་ཚོམ་གཞི། །ཚེ་སྐབས་རྣམས་ལ་འདི་མཐོང་ངོ༌། །ལ་ནི་གཉིས་པ་
བཞི་པ་དང༌། ། བདུན་པ་སྡུད་དང་སྦྱོར་བ་དང༌། །སྨོན་དང་ཚད་འཛིན་
གཞི་དང་ནི། །ཚེ་སྐབས་དག་ཏུ་འདོད་པ་ཡིན། །ཞེས་སོ། ། ་
དྲི་བ། བྱེད་འབྲེལ་གཉིས་ལ་ཨི་ལྡན་ཞེས་བརྗོད་དོན་གང་ཡིན་ནམ།
དྲིས་ལན། བྱེད་འབྲེལ་གྱི་ཕྲད་དེ་དག་ལ་དབྱངས་ཨི་སྟེ་གི་གུ་ལྡན་
པས་ན་ཨི་ལྡན་ཞེས་བརྗོད་དོ། །་་
དྲི་བ། རྣམ་དབྱེ་དྲུག་པ་འབྲེལ་སྒྲ་ཞེས་པའི་དོན་གང་ཡིན་ནམ།
དེ་ལ་དབྱེ་ན་ནང་གསེས་ག་ཚོད་ཡོད་དམ།
དྲིས་ལན། བྱ་བྱེད་མེད་པར་ཚིག་སྔ་ཕྱིའི་འབྲེལ་བ་ཙམ་སྟོན་པའི་
དོན་ཅན་དུ་སྦྱར་བ་དེ་རྣམ་དབྱེ་དྲུག་པ་འབྲེལ་སྒྲ་ཞེས་པའི་དོན་ཡིན་ནོ། །
དེ་ལ་དབྱེ་ན། དངུལ་གྱི་ཕོར་པ་ལྟ་བུ། གཞི་མཐུན་གྱི་འབྲེལ་སྒྲ་དང༌།
གངས་ཀྱི་སེང་གེ་ལྟ་བུ། རྟེན་དང་བརྟེན་པའི་འབྲེལ་སྒྲ། ཤིང་གི་ཡལ་
ག་ལྟ་བུ། ཡན་ལག་དང་ཡན་ལག་ཅན་གྱི་འབྲེལ་སྒྲ། ལྷས་བྱིན་གྱི་རྟ་
ལྟ་བུ། བདག་པོ་དང་རྫས་ཀྱི་འབྲེལ་སྒྲ། མི་བཟང་གི་གཤིས་ཀ་འཇམ་
པོ་ལྟ་བུ། ཁྱད་གཞི་ཁྱད་ཆོས་ཀྱི་འབྲེལ་སྒྲ། མེ་ཡི་ཚ་བ་ལྟ་བུ། ངོ་བོ་
བདག་གཅིག་གི་འབྲེལ་སྒྲ། བུམ་པའི་མཆུ་ལྟ་བུ། ཆ་དང་ཆ་ཅན་གྱི་
འབྲེལ་སྒྲ། མིག་ཤེས་ཀྱི་གཟུང་བྱ་ལྟ་བུ། ཡུལ་དང་ཡུལ་ཅན་གྱི་འབྲེལ་
54



སྒྲ་བཅས་ཡོད་དོ། །
དྲི་བ། འབྲེལ་སྒྲའི་ཕྲད་ཀྱི་ལ་སོགས་པ་དངོས་པོ་ ཕན་ཚུན་གྱི་་་
འབྲེལ་བ་སྟོན་པ་མིན་པར་དོན་གཞན་སྟོན་པར་འཇུག་གམ། །
དྲིས་ལན། འབྲེལ་སྒྲའི་ཕྲད་འབྲེལ་བ་སྟོན་པ་མིན་པར་དོན་གཞན་
སྟོན་པར་འཇུག་སྟེ། དཔེར་ན། འདི་ནི་བདེན་གྱི་གཞན་ནི་གཏི་མུག་
གོ ། ཞེས་དང༌། ཁ་ནས་ཤོད་པ་ལས་སླ་ཡི། ལག་ཏུ་འཁྱོལ་རྒྱུ་དེ་ལྟ་
མིན་ལྟ་བུ་མི་མཐུན་པ་གསལ་བྱེད་དམ། ཕྱི་ཚིག་འགལ་བ་སྟོན་པར་
འཇུག་པ་དང༌། གཞན་ཡང་། དོན་འགལ་བ་དཔེར་ན་སངས་རྒྱས་ནི་
ཆོས་དྲང་པོ་ཁོ་ནར་གསུངས་མོད་ཀྱི། ཐབས་ལ་མཁས་པའི་དབང་གིས་
འཁྱོག་པོར་ཡང་གསུང་ངོ་ལྟ་བུ་དང༌། དོན་དེ་ཁོ་ནར་ངེས་པར་བཟུང་
ནས། གཞན་འགོག་པ་ལ་འཇུག་པ། བུམ་པ་ནི། མི་རྟག་པ་ཡིན་གྱི་
རྟག་པ་ནི་མ་ཡིན་ནོ། །འདི་ནི་མི་ཡིན་གྱི་ལྷ་མ་ཡིན་ནོ། །འདི་ནི་རྒྱུ་ལས་
འབྱུང་གི་རྒྱུ་མེད་པ་ལས་མི་འབྱུང་ངོ༌། ། ལྟ་བུ་ལའང་འཇུག་པ་ཡོད་པར་
ཀུན་བཟང་དགོངས་རྒྱན་ལས་གསུངས་སོ། །
དྲི་བ། རྣམ་དབྱེ་གསུམ་པ་བྱེད་སྒྲ་ཞེས་པའི་དོན་གང་ཡིན་ནམ།
དེ་ལ་དབྱེ་ན་ནང་གསེས་ག་ཚོད་ཡོད་དམ།
དྲིས་ལན། དཀའ་གནད་གསལ་བའི་མེ་ལོང་ལས། རྣམ་དབྱེ་་
གང་ལ་སྦྱོར་ཡུལ་དེས། །ཉེ་འགྱངས་གང་དུ་བྱ་བ་ཞིག །བྱས་ན་གསུམ་
པ་བྱེད་སྒྲ་སྟེ། །ཞེས་གསུངས་པ་ལྟར་རྣམ་པར་དབྱེ་བ་གང་ལ་སྦྱོར་ཡུལ་
དེས་ཉེ་འགྱངས་གང་རིགས་སུ་བྱ་བ་ཞིག་བྱས་པར་སྟོན་པ་དེ། རྣམ་
དབྱེ་གསུམ་པ་བྱེད་སྒྲའི་དོན་ཡིན། དེ་ལ་དབྱེ་ན་བྱ་བ་ཉེ་བར་སྟོན་པའི་
55



བྱེད་ སྒྲ་ དང༌། བྱ་ བ་ འགྱངས་ པར་ སྟོན་ པའི་ བྱེད་ སྒྲ་ གཉིས་ ཡོད།
གཞན་ཡང་བྱེད་པ་པོ་གཙོ་བོ་དང་ཕལ་པ། རྒྱུ་མཚན་སྟོན་པའི་བྱེད་སྒྲ་
གསུམ་དུ་དབྱེ་ཚུལ་ཡང་ཡོད་དོ། །
དྲི་བ། གང་ཞིག་ལ་བྱ་བ་ཉེ་བར་སྟོན་པའི་བྱེད་སྒྲ་དང་། གང་
ཞིག་ལ་བྱ་བ་འགྱངས་པར་སྟོན་པའི་བྱེད་སྒྲ་ཟེར་རམ། །
དྲིས་ལན། བྱ་བ་ཉེ་བར་སྟོན་པའི་བྱེད་སྒྲ་ནི་དཔེར་ན། མིག་གིས་
བལྟས་ལྟ་བུ་བྱེད་ཚིག་དང་བྱ་ཚིག་གཉིས་བར་གཞན་གྱིས་བར་མ་ཆོད་
པའི་རྒྱུ་མཚན་གྱིས་བྱ་བ་ཉེ་བར་སྟོན་པའི་བྱེད་སྒྲ་ཞེས་བརྗོད་དོ། ། སློབ་
དཔོན་གྱིས་ངལ་བ་སྤངས་ཏེ་རིག་གནས་ཀྱི་ལེགས་བཤད་གསུངས་ལྟ་བུ།
བྱེད་ཚིག་དང་བྱ་ཚིག་གཉིས་བར་ཚིག་གཞན་གྱིས་བར་ཆོད་པའི་རྒྱུ་མཚན་
གྱིས་བྱ་བ་འགྱངས་པར་སྟོན་པའི་བྱེད་སྒྲ་ཞེས་བརྗོད་དོ། །
དྲི་བ། བྱེད་སྒྲའི་ཕྲད་ཀྱིས་དང་གྱིས་སོགས་རྣམ་དབྱེ་གསུམ་པ་བྱེད་
སྒྲ་མ་ཡིན་པའི་དོན་གཞན་དག་སྟོན་པར་འཇུག་གམ། །
དྲིས་ལན། བྱེད་སྒྲའི་ཕྲད་ཀྱིས་དང་གྱིས་སོགས་རྣམ་དབྱེ་གསུམ་པ་
བྱེད་སྒྲ་མ་ཡིན་པའི་དོན་གཞན་དག་སྟོན་པར་འཇུག་པ་ཡོད་དེ། དཔེར་
ན། རྒྱུ་ཡོད་པའི་སྟབས་ཀྱིས་འབྲས་བུ་འབྱུང་ལྟ་བུ། རྒྱུ་མཚན་སྟོན་པ་
དང་། བདག་པ ས་ གཞན་གཅེས་ ལྟ་ བུ། དགར་ཚིག་ལས་སྒྲ་དང་་
འཇུག་ཚུལ་མཐུན་པ་དང༌། ལྷུན་གྱིས་གྲུབ། རིམ་ གྱིས་གྲུབ་ལྟ་བུ།
གྲུབ་ཚུལ་གྱི་རྣམ་ པ་ སྟོན་ པའི་ ཕྲད་ཙམ་ཡིན་པ་དང་། ཕྲ་ལམ་གྱིས་་
མཐོང་ལྟ་བུ། མཐོང་ཚུལ་སྟོན་པའི་ཕྲད་ཙམ་དང་། སྐད་ཅིག་གིས་
ཡལ། ཡུད་ཀྱིས་སོང་ལྟ་བུ། མྱུར་ཚད་སྟོན་པའི་ཕྲད་ཙམ་ཡིན་ལ།
56



གཞན་ཡང་དེ་ལྟར་གྱིས་ཤིག་ལྟ་བུ། བསྐུལ་ཚིག་ལའང་འཇུག་པ་ཡོད་
དྲི་བ། གང་ལ་མཐུན་པའི་ཚིག་རྒྱན་དང་། གང་ལ་མི་མཐུན་
པའི་ཚིག་རྒྱན་ཞེས་བརྗོད་དམ།
དྲིས་ལན། མཐུན་པའི་ཚིག་རྒྱན་ནི་མཐུན་པའི་ཆོས་ གཉིས་ གཞི་
གཅིག་ལ་སྡུད་ཅིང་ཁྱད་པར་ཚིག་མཛེས་པར་བྱེད་པ་སྟེ། དཔེར་ན།
དཔལ་ཡང་འབར་ལ་ཡིད་ཀྱང་འཕྲོག་ལྟ་བུ་དང་། མི་མཐུན་པའི་ཚིག་
རྒྱན་ནི་མི་མཐུན་པའི་ཆོས་གཉིས་གཞི་གཅིག་ཏུ་སྡུད་ཅིང་ཁྱད་པར་ཚིག་
མཛེས་པར་བྱེད་པ་སྟེ། དཔེར་ན་ཕྱོགས་རིས་མེད་ཀྱང་བདུད་དཔུང་
འཇོམས་ལྟ་བུའོ། །
དྲི་བ། ཚིག་རྒྱན་དུ་མི་འགྱུར་བའི་སྡུད་པ་ལ་དབྱེ་ན་ག་ཚོད་ཡོད་
དམ།་་
དྲིས་ལན། ཚིག་རྒྱན་དུ་མི་འགྱུར་བའི་སྡུད་པ་ལ་དབྱེ་ན། ཨུཏྤལ་
འང་ཡིན་ལ་སྔོན་པོ་ཡང་ཡིན་ནོ། ། ལྟ་བུ་ཁྱད་གཞི་དང་ཁྱད་ཆོས་གཉིས་
གཞི་མཐུན་པར་བསྡུ་བ་གཞི་མཐུན་སྡུད་པ་དང༌། ལྟ་རྒྱའང་ཆེ་སྟེ་ཤེས་
རྒྱུ་མེད་པ་མ་ཡིན་ནོ། ། ལྟ་བུ་གོང་མས་འོག་མ་ སྡུད་པ་དང༌། སྐྱོན་་
བརྗོད་བྱེད་དགོས་ཏེ། མཐུན་སྒྲིལ་ཡང་བྱེད་དགོས། ལྟ་བུ་འོག་མས་
གོང་མ་སྡུད་པ་གསུམ་མོ། ། །
དྲི་བ། རྒྱན་སྡུད་ཀྱི་ཕྲད་ཡང་སྒྲ་ཚིག་རྒྱན་གཉིས་དང་སྡུད་པ་མ་
ཡིན་པའི་དོན་གཞན་སྟོན་པར་འཇུག་གམ། །
དྲིས་ལན། དོན་གཞན་སྟོན་པར་འཇུག་སྟེ། དཔེར་ན། ཡང་ན་
57



འདི་ལྟར་བྱ་སྟེ་གཞན་ཡང༌། ལྟ་བུ་རྣམ་ གྲངས་ གཉིས་ལ་ སོགས་ པ་་་
བསྣན་པ་ལ་འཇུག་པ་སྟེ། སྨྲ་སྒོར་ཡང་ཞེས་བྱ་བ་བསྣན་པའང་ཡིན། །
ཞེས་གསུངས་པ་ལྟར་དང༌། དེ་བཞིན་དུ་ཡང་དང་ཡང་དུ་གསུངས་པ་
དང༌། ཞེས་དང༌། སླར་ཡང་། ལྟ་བུ་སོགས་དོན་ སྔ་མ་ ཉིད་་་་་་
བལྡབས་པའམ་བསྐྱར་བའི་དོན་ལའང་འཇུག་གོ །
དྲི་བ། ལྷག་བཅས་ཞེས་པའི་དོན་ གང་ཡིན་ནམ། དེ་ལ་ནང་་
གསེས་དབྱེ་བ་ག་ཚོད་ཡོད་དམ། །
དྲིས་ ལན། སྟེ་ དེ་ ཏེ་ གསུམ་ མིང་ ཚིག་ གང་ གི་ མཐར་ སྦྱར་ ཡང་།
བསྟན་བྱའི་དོན་ ལྷག་མ་འདྲེན་པའི་དོན་ཅན་དུ་འགྱུར་བས། ལྷག་
བཅས་ཞེས་བརྗོད་དོ། །དེའི་དབྱེ་བའང་སྨྲ་སྒོ་ལས། སྟེ་ནི་ལྷག་མ་ཡོད་
པ་སྟེ། ། མཚལས་སྦྱོར་བ་དང་དམ་བཅའ་དང༌། །གཞན་འདྲེན་པ་དང་
གསུམ་དུ་འདོད། །ཅེས་གསུངས་པ་ལྟར་དབྱེ་བ་རྣམ་པ་གསུམ་མོ། །
དྲི་བ། མཚམས་སྦྱོར་ ལྷག་ བཅས་ ཞེས་ པའི་ དོན་ གང་ཡིན་ནམ།
དེ་ལ་དབྱེ་ན་ནང་གསེས་ག་ཚོད་ཡོད་དམ། །
དྲིས་ལན། ལྷག་བཅས་ཀྱི་ཕྲད་གང་ཞིག་ནས་ཅིང་སོགས་དང་ཚིག་
སྔ་ཕྱི་མཚམས་སྦྱོར་བར་འཇུག་པ་མཐུན་པར་མཚམས་སྦྱོར་ལྷག་བཅས་
ཞེས་ཟེར། དེ་ལ་དབྱེ་ན་མདའ་འཕངས་ཏེ་ཕོག་ལྟ་བུ་བྱེད་པས་བྱ་བ་
དྲངས་པའི་རིམ་ཅན་དུ་མཚམས་སྦྱོར་བ་དང་། ལེགས་བཤད་ཉན་ཏེ་
ཉམས་སུ་བླངས་ལྟ་བུ་བྱ་བས་བྱ་བ་དྲངས་པའི་རིམ་ཅན་དུ་མཚམས་སྦྱོར་
བ་སྟེ་སྔ་ཕྱི་རིམ་ཅན་དུ་མཚམས་སྦྱོར་བ་དང༌། འཛུམ་དམུལ་ཏེ་་་་
མདངས་ཕྱུང་ལྟ་བུ་དུས་སྔ་ཕྱི་མེད་པར་ཅིག་ཅར་དུ་མཚམས་སྦྱོར་བ་་་
58



གཉིས་ཏེ་སྨྲ་སྒོར། ཚིག་གཉིས་རིམ་དང་ཅིག་ཅར་དུ། །སྦྱོར་བར་བྱེད་
པ་མཚམས་སྦྱོར་ཡིན། །ཞེས་པ་ལྟར་རོ། །
དྲི་བ། དམ་བཅའ་བཅས་ཞེས་པའི་དོན་གང་ཡིན་ནམ། དེ་ལ་
དབྱེ་ན་གང་དང་གང་ཡོད་དམ།
དྲིས་ལན། སྨྲ་སྒོར། གང་ཞིག་གིས་ནི་སྔ་མ་ལ། ། གསལ་བར་
བྱེད་པ་དམ་བཅའ་བ། །ཞེས་གསུངས་པ་ལྟར་ཚིག་སྔ་མར་དམ་བཅས་པ་
དེའི་གསལ་བྱེད་དམ། སྒྲུབ་བྱེད་དུ་ཚིག་ཕྱི་མ་འདྲེན་པ་ལ། དམ་
བཅའ་ལྷག་བཅས་ཞེས་ཟེར། དེ་ལ་དབྱེ་ན་དངོས་པོ་ནི་གསུམ་སྟེ་བེམ་
ཤེས་ལྡན་མིན་འདུ་བྱེད་གསུམ་མོ། ། ལྟ་བུ་དབྱེ་བ་འདྲེན་པ་དང༌། མི་
རྟག་སྟེ་བྱས་པའི་ཕྱིར་ལྟ་བུ་གཏན་ཚིག་འདྲེན་པ་དང་། འདི་ནི་ཁྱབ་
འཇུག་ཅེས་བྱ་སྟེ་འགྲོ་བ་མཐའ་དག་ལ་ཁྱབ་ཅིང་འཇུག་པའོ། །ལྟ་བུ་ངེས་
ཚིག་འདྲེན་པ་དང་། དྲིའི་སྐྱེ་མཆེད་ལ་རྩ་བའི་སྒོ་ནས་དབྱེ་ན་ཞིམ་པའི་
དྲི་དང་མི་ཞིམ་པའི་དྲི་གཉིས་ཏེ། དེ་རྒྱས་པར་དབྱེ་ན། དྲི་ཞིམ་པ་ལ་
མཉམ་མི་མཉམ་དང་། དྲི་མི་ཞིམ་པ་ལ་མཉམ་མི་མཉམ་གཉིས་ཡོད།
ཞེས་པ་ལྟ་བུ་དབྱེ་བའི་དབྱེ་བ་འདྲེན་པས་རྒྱུས་བཤད་འདྲེན་པ་སྟེ་བཞི་
ཡོད་དོ། །
དྲི་བ། གཞན་འདྲེན་ལྷག་བཅས་ཞེས་པའི་དོན་གང་ཡིན་ནམ། །
དྲིས་ལན། ཤར་གྱི་ཕྱོགས་ན་དབང་པོ་སྟེ། ལྷོ་ཡི་ཕྱོགས་ན་འཆི་
བདག་གོ ། ལྟ་བུ་མཚམས་སྦྱོར་དང་དམ་བཅའ་གཉིས་སུ་མི་གཏོགས་
པའི་ལྷག་བཅས་གང་ཞིག་ལ་འཇུག་པ་མཐུན་ཅིང༌། ལྷག་མ་ཡོད་པ་
ཙམ་སྟོན་པ་ནི་གཞན་འདྲེན་ཏེ། སྨྲ་སྒོར་ལྷག་མ་ཡོད་པ་སྟོན་གྱུར་་་་
59



ཅིང་། །དེ་ལས་གཞན་གྱུར་འདྲེན་པའོ། །ཞེས་སོ། །
དྲི་བ། འབྱེད་སྡུད་ཀྱི་འབྱེད་ཅེས་པ་དང་ སྡུད་ཅེས་པའི་གོ་དོན་
གང་ཡིན་ནམ། །
དྲིས་ལན། འབྱེད་པ་ནི། དབྱེ་བའི་གཞི་གཅིག་ལས་རྣམ་གྲངས་
མང་པོར་འབྱེད་པ་སྟེ་དཔེར་ན། ཕུང་པོ་ནི་ལྔ་སྟེ། གཟུགས་སམ།
ཚོར་བའམ། འདུ་ཤེས་སམ། འདུ་བྱེད་ད མ། རྣམ་པར་ཤེས་པ་
འམ། ལྟ་བུའོ། ། སྡུད་པ་ནི། ཚིག་དོན་ གཉིས་སམ་མང་པོ་ཕྱོགས་
གཅིག་ ཏུ་ སྡུད་ པ་ སྟེ། དཔེར་ན། གཟུགས་ ས མ། ཚོར་ བ འམ།
འདུ་ཤེས་སམ། འདུ་བྱེད་དམ། རྣམ་པར་ཤེས་པ་ནི་ཕུང་པོའོ། ། ལྟ་
བུའོ། །
དྲི་བ། འབྱེད་སྡུད་ཀྱི་སྒྲ། དྲི་བ། ཐེ་ཚོམ། གདམ་ང་བཅས་
ལ་འཇུག་པའི་དཔེར་བརྗོད་རེ་བྲི་དགོས། །
དྲིས་ལན། འབྱེད་སྡུད་ཀྱི་སྒྲ་དྲི་བ་ལ་འཇུག་པ་ནི་དཔེར་ན། ཤར་
ན་ཡོད་དམ་ནུབ་ན་ཡོད་ཅེས་པ་ལྟ་བུ་དང༌། ཐེ་ཚོམ་ལ་འཇུག་པ་ནི་
དཔེར་ན། ཡིན་ནམ་མིན་ལྟ་བུ་མཐའ་གཉིས་པོ་ཆ་མཉམ་དུ་དོགས་པ་
ལ་མཐའ་གཉིས་ཀ་བཀོད་པ་དང༌། ཡིན་ནམ་ལྟ་བུ་དང༌། མིན་ནམ་
ལྟ་བུ་ཡིན་པ་ལ་མངོན་དུ་ཕྱོགས་པའམ། མིན་པ་ལ་ཤས་ཆེར་ཕྱོགས་པ་
ལ་ནི་མཐའ་རེ་རེ་བ་རྐྱང་པར་གམ་ལ་སོགས་པ་སྦྱར་རོ། ། གདམ་ང་ལ་
འཇུག་པ་ནི། གསེར་ལེན་ནམ་དངུལ་ལེན། འོ་མ་འཐུང་ངམ་ཞོ་
འཐུང་ལྟ་བུའོ། །དྲི་བ་དང་ཐེ་ཚོམ་གྱི་ཚིག་ཅན་སོགས་ཀྱང་དོན་གྱི་ཁྱད་
པར་བརྟག་ཅིང་འབྱེད་པའི་ དོན་ ཅན་ ཡིན་ པས། དེ་འདྲའི་གམ་ལ་་
60



སོགས་པའི་སྒྲའང་འབྱེད་པའི་སྒྲ་ཉིད་དུ་ངེས། ཞེས་གསུངས་སོ། །
དྲི་བ། རྣམ་དབྱེ་ལྔ་པ་འབྱུང་ཁུངས་ཞེས་པའི་དོན་གང་ཡིན་ནམ།
དྲིས་ལན། ཆོས་གང་ཞིག་གང་ལས་བྱུང་བའམ་བྱེ་དང་ལྷུང་བའི་
དོན་ ལྡན་ དེ། ་ རྣམ་ དབྱེ་ ལྔ་ པ་ འབྱུང༌ ཁུངས་ ཞེས་ པའི་ དོན་ ཡིན།
དཔེར་ན། མཁས་པའི་ཞལ་ནས་ལེགས་བཤད་ཐོན། ལྟ་བུའོ། ། །
དྲི་བ།	ནས་ལས་གཉིས་འབྱུང་ཁུངས་ཆ་འདྲ་ལ་འཇུག་པའི་དཔེར་
བརྗོད་ཁ་ཤས་བྲི་དགོས། །
དྲིས་ལན། ནས་ལས་གཉིས་འབྱུང་ཁུངས་ཆ་འདྲ་ལ་འཇུག་པའི་
དཔེར་བརྗོད་ནི། ས་བོན་ལས་མྱུ་གུ་འབྱུང༌། འོ་མ་ལས་ཞོ་འབྱུང་།
ལྟ་བུ་དང་། དམར་སེར་འདུས་ལས་ལི་ཁྲི་འབྱུང་པ་ལྟ་བུའོ། །
དྲི་བ། འབྱུང་ཁུངས་དངོས་དང་འབྱུང་ཁུངས་ཆ་འདྲ་གཉིས་ལ་
ཁྱད་པར་ཅི་ཡོད་དམ། །
དྲིས་ལན། བཟའ་ཤིང་ལས་ཤིང་ཏོག་བླངས་པ་ལྟ་བུའི་འབྱུང་་་་
ཁུངས་བཟའ་ཤིང་དང་ཤིང་ཏོག་དེ་ལས་ལོགས་སུ་ལེན་རྒྱུ་ཡོད་པ་དེ་འདྲ་
ནི་འབྱུང་ཁུངས་དངོས་ཡིན་ལ། འོ་མ་ལས་ཞོ་ལྟ་བུ་ནི་འོ་མ་དེ་ཞོའི་ངོ་
བོར་གྱུར་ཟིན་པ་ན་ཟུར་དུ་འོ་མ་འདིའོ་ཞེས་སྟོན་རྒྱུ་མེད་པ་དེ་འདྲ་ནི་
འབྱུང་ཁུངས་ཆ་འདྲ་ཞེས་སྨོས་པ་ཡིན། ཞེས་གསུངས་སོ། །
དྲི་བ། ལས་སྒྲ་འབྱུང་ཁུངས་ཀྱི་ཕྱོགས་གཏོགས་རྒྱུ་མཚན་ལ་འཇུག་
པའི་དཔེར་བརྗོད་ཁ་ཤས་བྲི་དགོས། །
དྲིས་ལན། ལས་སྒྲ་འབྱུང་ཁུངས་ཀྱི་ཕྱོགས་གཏོགས་རྒྱུ་མཚན་ལ་
འཇུག་པའི་དཔེར་བརྗོད་ནི། ཕྱིའི་རྟགས་ལས་ནང་རྒྱུད་དཔོག དུ་
61



ད༠
བ་ལས་མེར་ཤེས། དོན་བྱེད་ནུས་པ་ལས་དངོས་པོར་ཤེས། ཆུ་སྐྱར་
ལས་ཆུར་ཤེས། ཅེས་པ་ལྟ་བུའོ། །
དྲི་བ། ནས་ལས་ཀྱི་དགར་བ་ཞེས་པའི་དོན་གང་ཡིན་ནམ། དེ་
ལ་དབྱེ་ན་གང་དང་གང་ཡོད།
དྲིས་ལན། རིགས་ལ་སོགས་པ་དགར་གཞི་དགར་བྱ་གཉིས་ཁྱད་
ཆོས་སམ་འབྱེད་བྱེད་ཀྱི་དོན་དེར་ལོགས་སུ་དགར་བ་ཙམ་གྱི་ཆོག་པ་དེ་ལ།
དགར་བ་ཞེས་ཟེར། དེ་ལ་དབྱེ་ན། རང་རྒྱལ་མི་རིགས་ནང་ནས་བོད་
རིགས་མི་དམངས་ནི་ ཤ་མར་འོ་ཞོའི་འཚོ་བར་དགའ། ལྟ་བུ་རིགས་
དགར་བ་དང་། ལས་ ཐམས་ ཅད་ལས་ཡི་གེ་འབྲི་བ་ཁྱད་པར་དུ་་་་་་
འཕགས། ལྟ་བུ་བྱ་བ་དགར་བ་དང༌། ཆང་ལས་ཤ་མར་འཚོ་བཅུད་
ཆེ་ལྟ་བུ་ཡོན་ཏན་དགར་བ་དང་། ཤིང་བལ་ལས་ལུག་བལ་རིན་གོང་ཆེ།
ལྟ་བུ་རྫས་དགར་བ་སྟེ་བཞིའོ། ། །
དྲི་བ། ལས་སྒྲ་སྡུད་པ་ལ་འཇུག་མིན་ཐད་མཁས་པའི་བཞེད་པ་
མིན་མཐུན་པ་གང་དང་གང་ཡོད་དམ།
དྲིས་ལན། པྲ་ཏི་རིན་ཆེན་དོན་གྲུབ་ཀྱིས། སྡུད་པའི་དོན་ལ་ལས་
ཐོབ་སྟེ། སྔོན་གྱི་ཡི་གེ་རྙིང་བར་ལས་སོགས་དང་། ལས་སྩོགས་དང་།
ལ་སྩོགས་ཞེས་འབྱུང་བ་ལས་དེའི་ལ་ཡིག་དང་སྩོགས་ཀྱི་བར་གྱི་ཚེག་མེད་
པ་བྱས་ནས་བཀླགས་པས་སྡུད་པ་ལ་ལས་སྒྲ་ཐོབ་པ་ཤེས་པའི་ཕྱིར་རོ་ཞེས་
གསུངས་པ་དང༌། དངུལ་ཆུ་སོགས་མཁས་པ་ལ་ལས་སྨྲ་སྒོའི་སྡུད་པ་
དག་དང་མཚམས་སྦྱོར་ནི། །ནས་ལ་ཅུང་ཟད་ལྷག་པ་ཡིན། ། ཞེས་པའི་
རྗེས་སུ་འབྲངས་ནས་སྡུད་ལ་ནས་སྒྲ་ཁོ་ན་འཇུག་པ་ལས། ལས་སྒྲ་སྡུད་
62



པར་གཏན་ནས་མི་འཇུག་པར་འདོད་དོ། །
དྲི་བ། རྩ་བར། གང་མིང་བརྗོད་པའི་ཐོག་མའམ་དང་པོ་རུ་སྐྱེ་
སྦྱོར་གསུངས་པས་མིང་གི་མཐའ་མར་ཀྱེ་སྦྱོར་བ་ཡོད་དམ།
དྲིས་ལན། རྩ་བར། ཐོག་མར་སྦྱོར་གསུངས་པ་ནི། ཕལ་ཆེ་
བའམ་ གཙོ་ཆེ་བ་ལ་དགོངས་ པ་ཡིན་གྱི། མིང་གི་མཐའ་མར་ཀྱེ་སྒྲ་་
འཇུག་པའང་ཡོད་དེ། དཔེར་ན་བདག་ལ་དགོངས་ཤིག་མགོན་པོ་ཀྱེ།
ལྟ་བུའོ། །མིང་གི་བར་དུ་ཀྱེ་སྒྲ་འཇུག་པ་མེད་དེ། འདིའི་མིང་ནི་རང་གི་
འབོད་ཡུལ་གང་ཟག་གང་ཡིན་པ་དེའི་མིང་ཡིན་པས་མིང་དེའི་བར་དུ་སྐྱེ་
སྒྲ་སྦྱོར་བ་མེད་དོ། །དཔེར་ན་སློབ་ཀྱེ་དཔོན། ལྟ་བུའི་སྦྱོར་བ་མེད་པའི་
ཕྱིར་དང༌། སྔོན་གྱི་སུམ་འགྲེལ་ཁག་ལའང་དེ་ལྟའི་སྦྱོར་བ་མ་བཤད་
པའི་ཕྱིར། འོ་ན་སློབ་སྦྱོང་གྱིས་དང་ཀྱེ་སྐལ་ལྡན། ལྟ་བུར་ཀྱེ་སྒྲ་བར་
དུ་འཇུག་པ་མ་ཡིན་ནམ་ཟེར་ན། དེ་ཡང་མིན་ཏེ། དེ་ནི་རང་གི་
འབོད་ཡུལ་སྐལ་ལྡན་ཞེས་པའི་མིང་དེའི་ཐོག་མར་སྦྱར་བ་ལས། སྐལ་
ལྡན་ཞེས་པའི་མིང་དེའི་བར་དུ་སྦྱར་མེད་པའི་ཕྱིར་རོ། །
དྲི་བ། འབོད་པ་གསལ་བྱེད་ཀྱི་སྒྲ་ཀྱེ་དང༌། ཀྭ་ཡེ ཝ་ཡེ་ཞེས་
པ་གསུམ་འབོད་ཡུལ་མཆོག་དམན་བར་གསུམ་ལ་སྦྱོར་སྟངས་ཅི་འདྲ་ཡིན་
ནམ།
དྲིས་ལན། འབོད་ཡུལ་རང་ལས་མཐོ་བ་ སློབ་དཔོན་དང་ཕ་མ་་་
སོགས་ལ་ཀྱེ་སྦྱོར་བ་དང༌། འབོད་ཡུལ་རང་དང་མཉམ་པ་མཛའ་བཤེས་
དང་གྲོགས་པོ་ཕན་ཚུན་སོགས་ལ་ཀྭ་ཡེ་ཞེས་སྦྱོར་བ་དང༌། འབོད་ཡུལ་
རང་ལས་དམའ་བ་བུ་ཕྲུག་ལྟ་བུར་ཝ་ཡེ་ཞེས་སྦྱོར་དགོས་སོ། །
63



]
དྲི་བ། རྗེས་འཇུག་ལ་མ་ལྟོས་པའི་ཕྲད་རང་དབང་ཅན་གང་དང་
གང་ཡིན་ནམ། ཕྲད་དེ་རྣམས་ལ་རང་དབང་ཅན་ཞེས་བརྗོད་དོན་ཅི་
ཡིན་ནམ།
དྲིས་ལན། ཕྲད་རང་དབང་ཅན་དྲུག་སྟེ། ནི་སྒྲ་དང་སྒྲ་དེ་སྒྲ་གང་
སྒྲ་དང་། །བདག་སྒྲ་དགག་སྒྲ་རྗེས་འཇུག་མ་ལྟོས་དྲུག ། ཅེས་པ་རྣམས་
སོ། ། ཕྲད་དེ་རྣམས་སྦྱོར་ཚུལ་རྗེས་འཇུག་གི་ཁྱད་པར་ལ་ལྟོས་མི་དགོས་
པར་རང་སྟོབས་ཀྱིས་སྦྱར་རུང་བས་རང་དབང་ཅན་ཞེས་བརྗོད་དོ། །
དྲི་བ། ནི་སྒྲ་དགར་བ་དང་བརྣན་པ་ཞེས་བའི་དོན་གང་ཡིན་ནམ།
དགར་བ་ལ་དབྱེ་ན་གང་དང་གང་ཡོད་དམ། །
དྲིས་ལན། དགར་བ་ཞེས་པ་ནི། དགར་བའི་གཞི་དངོས་སུ་སྨོས་
སམ་ མ་ སྨོས་ པ་ ཇི་ ལྟར་ ཡང༌། དགར་ གཞིའི་ རིགས་ མཐུན་པ་ དང༌།
མི་མཐུན་པ་གང་ཡང་རུང་བའི་ནང་ནས་དམིགས་ཀྱིས་བཀར་བ་ཞིག་ལ་
ཟེར། དེ་ལ་དབྱེ་ན། ལྷའི་ནང་ནས་བརྒྱ་བྱིན་ནི་མིག་སྟོང་དང་ལྡན་
ནོ། ། ལྟ་བུ་རིགས་མཐུན་དགར་བ་དང༌། མི་ ནི་ དུད་འགྲོ་ལས་ མཐོ།
ལྟ་བུ་རིགས་མི་མཐུན་དགར་བ་གཉིས་སོ། ། ཡང་དགར་བ་ལ་མཆོག་ཏུ་
དགར་བ་དང༌། དམན་པར་དགར་བ། ཐ་དད་ཙམ་དུ་དགར་བ་
གསུམ་དབྱེ་ཚུལ་ཡང་ཡོད་དོ། ། བརྣན་པ་ནི་བརྗོད་གཞི་ཆོས་དང་ཆོས་
ཅན་གང་ཡིན་གཅིག་པུ་ལ་བརྗོད་དོན་དུ་མས་ནན་ཏན་དུ་སྦྱར་བ་ཞིག་ལ་
ཟེར། དཔེར་ན། དཔུང་ནི་ཧྲག གོ་ཆ་ནི་འཛོམས། དཔའ་རྩལ་
ནི་ཆེ། ཞེས་པ་ལྟ་བུའོ། ། །
དྲི་བ། ནི་སྒྲ་དགར་བ་དང་བརྣན་པ་མ་ཡིན་པའི་དོན་གཞན་ལ་
64



འཇུག་པ་ཡོད་དམ།
དྲིས་ལན། དོན་གཞན་ལ་འཇུག་པ་ཡོད་དེ། དཔེར་ན། ལག་
ཏུ་སྒྲོན་མེ་ཐོགས་ཀྱང་ནི། ། ལོང་བས་ལམ་ནི་མཐོང་མི་འགྱུར། །ཞེས་པ་
ལྟ་བུ་བརྗོད་དོན་གཞན་སྟོན་རྒྱུ་མེད་པར་ཚེག་བར་གྱི་ས་ཁོངས་ཙམ་
འཛིན་པའི་ཁ་སྐོང་དང༌། བརླན་ཞིང་གཤེར་བ་ནི་ཆུའོ། །ལྟ་བུ་བརྗོད་
དོན་གང་ཡིན་པ་དེ་ཉིད་དུ་ངེས་པར་བྱེད་པའི་ངེས་བཟུང་ལྟ་བུར་ཡང་
འཇུག་གོ ། ཡང་མཁས་དབང་འགའ་ཞིག་གིས་ནི་སྒྲ་ཁ་སྐོང་དང་ངེས་
བཟུང་ལ་འཇུག་པ་ཡང་དོན་དུ་བརྣན་པ་ཉིད་དུ་ངེས་པར་གསུངས་སོ། །
དྲི་བ། དང༌ སྒྲ་ སྡུད་པ་ དང་ འབྱེད་པ། རྒྱུ་མཚན། ཚེ་སྐབས།
གདམས་ངག་བཅས་དོན་ལྔ་ལ་འཇུག་པའི་དཔེར་བརྗོད་རེ་འབྲི་དགོས།
འདིའི་གདམས་ངག་ཅེས་པ་གང་འདྲ་ཞིག་ལ་ཟེར་རམ། །
དྲིས་ལན། དང་སྒྲ་སྡུད་པ་ལ་འཇུག་པ་ནི་དཔེར་ན། གཟུགས་
དང༌། ཚོར་བ་དང་། འདུ་ཤེས་དང་། འདུ་བྱེད་དང༌། རྣམ་པར་
ཤེས་པ་ནི་ཕུང་པོའོ། །ལྟ་བུ་ཕྱོགས་གཅིག་ཏུ་སྡུད་པ་དང༌། འབྱེད་པ་ལ་
འཇུག་པ་ནི། ཕུང་པོ་ལྔ་སྟེ། གཟུགས་དང༌། ཚོར་བ་དང་། འདུ་
ཤེས་དང་། འདུ་བྱེད་དང་། རྣམ་པར་ཤེས་པའོ། ། ལྟ་བུ་དབྱེ་བའི་
གཞི་གཅིག་ལས། རྣམ་གྲངས་དུ་མར་འབྱེད་པ་དང༌། རྒྱུ་མཚན་ལ་
འཇུག་པ་ནི། དུ་བ་མཐོང་བ་དང་མེར་ཤེས། ལྟ་བུ་གཏན་ཚིགས་སྟོན་
པ་དང༌། ཚེ་སྐབས་ལ་འཇུག་པ་ནི། ནམ་ལངས་དང་མལ་ལས་ལྡང་
ལྟ་བུ་དུས་སྟོན་པ་དང་། གདམས་ངག་ལ་འཇུག་པ་ནི། ལེགས་པར་
སློབས་དང་མཁས་པར་འགྱུར་ལྟ་བུ་ཕན་པའི་གདམས་ངག་གམ་བསླབ་བྱ་
65



སྟོན་པ་བཅས་སོ། །འདིའི་གདམས་ངག་ནི་ཕ་རོལ་པོ་ལ་ཕན་པའི་ངག་
ཡིན་གྱི་སྐུལ་ཚིག་དང་སྒྲ་ཅན་ཡིན་ཚད་གདམས་ངག་ལ་མི་འགྱུར་ཞེས་
གསུངས། །
དྲི་ བ། རྒྱན་ སྡུད་ ཀྱི་ སྡུད་ པ་ དང་། འབྱེད་ སྡུཀ་ ཀྱི་ སྡུད་ པ།
འབྱུང་ཁུངས་སྐབས་ཀྱི་སྡུད་པ་དང་སྒྲའི་སྡུད་པ་བཅས་ལ་མི་འདྲ་བའི་
ཁྱད་པར་གང་ཡོད་དམ། །
དྲིས་ལན། རྒྱན་སྡུད་ཀྱི་སྡུད་པ་ནི་མ་ཟད་ཅེས་པ་དང་དོན་གཅིག་
པའི་སྡུད་ཚིག་དང་། འབྱེད་སྡུད་ཀྱི་སྡུད་པ་དང༌། དང་སྒྲའི་སྡུད་པ་
ནི་རྣམ་གྲངས་སྡུད་པའི་ཚིག་དང༌། འབྱུང་ཁུངས་སྐབས་ཀྱི་སྡུད་པ་ནི་
མཚམས་འཛིན་ཅིང་སྡུད་པའི་ཁྱད་པར་ཡོད། ཅེས་གསུངས་སོ། །
དྲི་བ། དེ་སྒྲ་འཇུག་ཡུལ་ལ་རྩ་བར་ཐ་སྙད་དབང་དུ་གསུམ་ཡིན་ཏེ།
ཞེས་གསུམ་དུ་གསུངས་པ་གང་དང་གང་ཡིན་ནམ།
དྲིས་ལན། དེ་སྒྲ་འཇུག་ཡུལ་ཐ་སྙད་དབང་དུ་གསུམ་ནི། སྨྲ་སྒོ་
ལས། འདས་དང་རྣམ་ གྲངས་གཞན་ཅན་དང༌། ། ལྷག་མ་དག་དང་
བཅས་པའོ། ། ཞེས་གསུངས་པ་ལྟར། ཐ་སྙད་འདས་མ་ཐག་པ་དང་།
ཐ་སྙད་རྣམ་གྲངས་གཞན་ཅན། ཐ་སྙད་ལྷག་བཅས་བཅས་སོ། །
དྲི་བ། དེ་སྒྲ་ ཐ་སྙད་འདས་ མ་ ཐག་ པ་ དང་ ཐ་སྙད་རྣམ་གྲངས་་
གཞན་ཅན་གཉིས་ཀྱི་དོན་གང་ཡིན་ནམ།
དྲིས་ལན། ཐ་སྙད་འདས་མ་ཐག་པ་ནི་ཁྱད་པར་སྔ་མ་སྦྱོར་བ་ན་
རང་མིང་སྨོས་ཤིང་ཕྱི་མ་རྣམས་སྦྱོར་བའི་ཚེ་འདས་པའི་རང་མིང་དེ་སྒྲས་
སྨོས་པ་ཞིག་ལ་ཟེར། དཔེར་ན། འདི་ནི་རིན་ཆེན་དང་པོའོ། །དེ་
66



རིན་ཐང་ཆེ་བ། དེ་མདོག་བཟང་བ། དེ་སྨན་དུ་འགྱུར་བའོ། །ཞེས་
པ་ལྟ་བུ་དང་། ཐ་སྙད་རྣམ་གྲངས་གཞན་ཅན་ནི་བརྗོད་པར་བྱ་རྒྱུའི་
རང་ མིང་ དངོས་ སུ་ མ་ སྨོས་ པར་ སྤྱི་ ལ་ ཁྱབ་ པའི་ སྒྲ་ ཞིག་ བརྗོད་ ནས།
ཕྱིས་སུ་དེ་སྒྲ་ལན་འགའ་བརྩེགས་ནས་རྣམ་གྲངས་ཀྱི་དབྱེ་བ་སྟོན་པ་ཞིག་
ལ་ཟེར་ཏེ། དཔེར་ན། སྲ་ཞིང་འཐས་པ་གང་ཡིན་པ་དེ་དང་དེ་ནི་ས་
ཡིན་ནོ། ། གདུང་འདེགས་པ་གང་ཡིན་པ་དེ་དང་དེ་ ནི་ཀ་བའོ། ། ལྟ་བུ་
དང་། ཡང་ན། བརྗོད་དོན་གཅིག་ལ་མིང་གི་རྣམ་གྲངས་དུ་མ་བརྗོད་
པའི་ཚེ། དེ་སྒྲས་སྨོས་པ་ཞིག་ལའང་ཟེར། དཔེར་ན། འདི་ནི་་
ཚངས་ པའོ། གདོང་ བཞི་ པ་ ཡང་ དེ་ ཡིན། མེས་ པོ་ ཡང་ དེ་ ཡིན།
ཞེས་པ་ལྟ་བུའོ། །
དྲི་བ། ཡང་དེ་སྒྲ་འཇུག་ཡུལ་ལ་རྩ་བར། དངོས་པོའི་དབང་དུ་
བཞི་རུ་འགྱུར། །དུས་ཀྱི་དབང་དུ་གཉིས་ཡིན་ནོ། །ཞེས་དེ་སྒྲ་དངོས་པོའི་
དབང་དུ་བཞི་དང་དུས་ཀྱི་དབང་དུ་གཉིས་གསུངས་པ་གང་དང་གང་ཡིན་
ནམ།
དྲིས་ལན། དེ་སྒྲ་འཇུག་ཡུལ་དངོས་པོའི་དབང་དུ་བཞི་ནི་སྨྲ་སྒོར་
བདེན་ པ་ དག་དང་ གསང་ བ་ དང་། ། བདག་ གི་ བ་ དང་ ཕ་ རོལ་ པོའི།
དངོས་པོ་དག་ལ་འཇུག་པ་བཞི། །ཞེས་གསུངས་པ་ལྟར། དེ་རང་ཡིན།
དེ་དེ་བཞིན། ཞེས་ལྟ་བུ་བདེན་པའི་ཆོས་སམ་དོན་ལ་འཇུག་པ་དང་།
དེ་ མ་ཤོད། དེ་མ་སྟོན། ལྟ་བུ་གསང་བའི་དོན་ལ་འཇུག་པ་དང་།
ཁོ་བོའི་ཡོ་བྱད་དེ། ང་རང་གི་ནོར་དེ། ལྟ་བུ་བདག་གི་བའི་དངོས་པོ་
དང་། ཁྱོད་ཀྱི་ཡོ་བྱད་དེ། ཕྱི་གླིང་པའི་བྱད་བཞིན་དེ། ལྟ་བུ་ཕ་



རོལ་པོའི་དངོས་པོའི་ཆོས་ལ་འཇུག་པ་རྣམས་སོ། ། དུས་ཀྱི་དབང་དུ་
གཉིས་ནི་གནའ་རབས་ཀྱི་དུས་དེ་ལ། ལྟ་བུ་འདས་པའི་དུས་ལ་འཇུག་
པ་དང༌། འབྱུང་འགྱུར་གྱི་བསྐལ་པ་དེ་ལ། ལྟ་བུ་མ་འོངས་པའི་དུས་
ལ་འཇུག་པ་གཉིས་ཏེ། སྨྲ་སྒོར། འདས་པ་དང་ནི་མ་འོངས་པའི། །
དུས་གཉིས་ལ་ནི་འཇུག་པ་གཉིས། །ཞེས་སོ། །
དྲི་བ། ཡང་སྨྲ་སྒོ་མཚོན་ཆ་ལས། དེ་སྒྲ་བདག་ཉིད་ད་ལྟ་ཉིད་ལ་
སྤངས། །ཞེས་གསུངས་པའི་དོན་ཅི་ཡིན་ནམ།
དྲིས་ལན། དེའི་དོན་ནི་དངོས་པོའི་ནང་ནས་བདག་ཉིད་ལ་དེ་ཞེས་
མི་བརྗོད་པ་དང་། དུས་ཀྱི་ནང་ནས་ད་ལྟ་བ་ལ་དེ་ཞེས་མི་བརྗོད་པའི་
དོན་ཡིན་ནོ། །
དྲི་བ། ཐ་སྙད་འདས་པའི་དེ་སྒྲ་དང་། དུས་འདས་པའི་དེ་སྒྲ་
གཉིས་ལ་མི་འདྲ་བའི་ཁྱད་པར་ཅི་ཡོད་དམ།
དྲིས་ལན། ཐ་སྙད་འདས་པའི་དེ་སྒྲ་ནི་མིང་ཚིག་གི་བརྗོད་པ་འདས་
པ་ལ་འཇུག་ཅིང་དུས་འདས་པའི་དེ་སྒྲ་ནི་གཙོ་བོར་ དོན་འདས་པ་ལ་
འཇུག་པ་ཡིན་ནོ། ། །
དྲི་བ། རྩ་བར། ཐ་སྙད་དབང་དུ་གསུམ་ཡིན་ཏེ། ། དངོས་པོའི་
དབང་དུ་བཞི་རུ་འགྱུར། ། དུས་ཀྱི་དབང་དུ་གཉིས་ཡིན་ནོ། ། ཞེས་་་་་་
གསུངས་པའི་དེ་སྒྲའི་འཇུག་པ་དགུ་པོ་དེ། ལྗོན་དབང་སྐབས་ཀྱི། ཐ་
སྙད་འདས་མ་ཐག་པ་དང༌། ། རྣམ་གྲངས་གཞན་ཅན་གཉིས་ལ་འཇུག
ཅེས་པའི་གཉིས་པོ་དེའི་ནང་བསྡུ་ཚུལ་ཅི་འདྲ་ཡིན་ནམ།
དྲིས་ལན། ལྷག་བཅས་ཀྱི་དེ་སྒྲ་ཁོ་ན་མ་གཏོགས་དེ་སྒྲའི་འཇུག་པ་
68



ལྷག་མ་ཐམས་ཅད་རྣམ་གྲངས་གཞན་ཡོད་པར་སྦྱོར་བའི་དོན་ཅན་དུ་
འདུས་ཤིང༌། ལྷག་བཅས་ཀྱི་དེ་སྒྲ་ནི་རྣམ་གྲངས་གཞན་སྦྱོར་གྱི་དེ་སྒྱུར་
མ་འདུས་ཀྱང་ཐ་སྙད་འདས་པའི་དེ་སྒྲའི་ཁོངས་འདུས་པ་ཡིན་ནོ། །བསྡུ་
ཚུལ་རྒྱུས་པ་མུ་ཏིག་ཕྲེང་མཛེས་དང་ལྷག་པར་དབྱངས་ཅན་ངག་དབང་
གིས་མཛད་པའི་སུམ་རྟགས་བཤད་སྦྱར་ལེགས་བཤད་གཅེས་བསྡུས་སུ་
གཟིགས། །
དྲི་བ། གང་སྒྲ་སྤྱི་སྒྲ་དངོས་དང་། བྱེ་བྲག་འདྲི་བའི་དོན་གསུམ་
ལ་འཇུག་ པ་ཡོད་ པས་ དཔེར་བརྗོད་རེ་བྲི་དགོས་པ་མ་ཟད། སྤྱི་སྒྲ་་་
དངོས་ཞེས་པའི་དོན་ནམ་མཚན་ཉིད་གང་ཡིན་གསལ་འདེབས་བྱེད་་་་
དགོས།
དྲིས་ལན། སྤྱི་སྒྲ་དངོས་ལ་འཇུག་པ་ནི། གང་ལ་ཡོན་ཏན་གང་
གིས་བསླབ། ལྟ་བུ་དང་། བྱེ་བྲག་ལ་འཇུག་པ་ནི། གང་ལ་ཡོན་
ཏན་མཆོག་མངའ་བའི། །དཀོན་མཆོག་དེ་ལ་ཕྱག་འཚལ་ལོ། །ལྟ་བུ་དང༌།
འདྲི་བའི་དོན་ལ་འཇུག་པ་ནི། ཁྱེད་གང་ནས་འོང་ལྟ་བུའོ། ། སྤྱི་སྒྲ་
དངོས་ནི། དོན་གྱི་བྱེ་བྲག་དམིགས་སུ་གཙོ་བོར་མི་འཛིན་པར་སྤྱི་ལ་
ཁྱབ་པའི་དོན་གང་ཡིན་པ་དེ་ཉིད་སྟོན་བྱེད་དུ་འཇུག་པར་འགྱུར་བ་ལ་
ཟེར་རོ། ། །
དྲི་བ། བདག་སྒྲ་ཞེས་པའི་དོན་གང་ཡིན། བདག་སྒྲ་དང་མིང་
མཐའ་གཉིས་ལ་ཁྱད་པར་གང་ཡོད་དམ།
དྲིས་ལན། བདག་སྒྲ་ནི་དོན་ལ་དབང་བའི་བདག་པོའི་སྒྲ་སྟེ་བརྗོད་
དོན་གང་དང་ལྡན་པའི་གང་ཟག་གི་གཞི་སྟོན་པར་བྱེད་པའི་སྒྲ་ཞིག་ལ་
60



ཟེར་ བའོ། ། བདག་ སྒྲ་ དང༌ མིང་ མཐའི་ ཁྱད་ པར་ ནི། དཔེར་ ན།
འབྲོག་ པ། ཕྱུག་ པོ་ ལྟ་ བུ་ བདག་ པོ་ གང་ ཟག་ གི་ དོན་ སྟོན་ པ་ དང་།
ཐག་པ། སྐུད་པ་ལྟ་བུ་མིང་དེའི་ཆ་ཤས་སུ་གྱུར་ནས་མིང་དེའི་དོན་གྱི་ངོ་
བོ་སྟོན་པའི་གྲོགས་ཙམ་བྱེད་པ་ལས། ཟུར་དུ་དོན་གཞན་སྟོན་རྒྱུ་མེད་
པ་ལ་མིང་མཐའ་ཞེས་བརྗོད་དོ། །
དྲི་བ། རྩ་བའི་ཚིག པུ་ལིངྒ་ཡི་སྒྲ་མེད་པ། །ཞེས་པའི་པུ་ལིངྒ་ལ་
ངོས་འཛིན་སྟངས་མི་འདྲ་བ་ཅི་འདྲ་ཡོད་དམ།
དྲིས་ལན། ལེགས་སྦྱར་གྱི་སྐད་ལ་པུ་རུ་ཥ་ཞེས་པ་སྐྱེས་པའི་སྐད་
དོད་ཡིན་པ་ལ། དེའི་རུ་དང་ཥ་ཕྱིས་ནས་པུ་ལུས་པ་སྐྱེས་པའམ་ཕོའི་
དོན་དང་། ལིངྒ་རྟགས་ཀྱི་སྐད་དོད་ཡིན་པས་སྐྱེས་པའི་རྟགས་སམ་ཕོའི་
རྟགས་ཞེས་པ་ཡིན་པར་ཞྭ་ལུ་ལོ་ཆེན་སོགས་ཀྱིས་བཞེད་དོ། །སི་ཏུའི་ཞལ་
ལུང་ལས། པུ་ལིངྒ་ཞེས་པའི་པུ་ཞེས་པ་པ་སྡེ་དང་ལིངྒ་རྟགས་ཡིན་པར་
གསུངས་ཏེ། པུ་ཞེས་པ་པ་སྡེར་གོ་དགོས་པའི་རྒྱུ་མཚན་ནི་ལེགས་སྦྱར་
ལུགས་ལ་སྒྲ་པཱ་ཎི་བ་དང་ཙནྡྲ་བ་གཉིས་ཀར། ཨུ་ ཏུའི་སྡེ་དང་བཅས་
པའོ། ། ཞེས་དང༌། དབྱང་ཅན་སྒྲ་མདོ་ལས། ཀུ་ཙུ་ཊུ་ཏུ་པུ་སྡེ་བ་
རྣམས་སོ། ། ཞེས་ཀུ་ཞེས་ཀ་སྡེར་གོ་བ་དང༌། ཙུ་ཞེས་ཙ་སྡེར་གོ་བ་དང་།
ཏུ་ཞེས་ཊ་སྡེར་གོ་བ་དང༌། ཏུ་ཞེས་ཏ་སྡེར་གོ་བ་དང་། པུ་ཞེས་པ་
སྡེར་ གོ་ དགོས་ པས། འདིར་ཡང་པུ་ཞེས་ པ་ སྡེར་ གོ་ དགོས་ པ་ དང་།
རྟགས་ཞེས་པའང་པ་སྡེའི་ནང་གི་ཕོ་མོ་མ་ནིང་རྟགས་ཅན་གྱི་ཡི་གེ་འགའ་
བདག་སྒྲ་འགྱུར། ཞེས་པའི་དོན་དུ་དགོངས་སོ། །ཞེས་བློ་གསལ་དགའ་
སྟོན་དུ་གསུངས།
70



དྲི་བ། ཅན་ལྡན་གཉིས་བདག་སྒྲ་དངོས་ཡིན་ནམ།
དྲིས་ལན། བློ་ཅན་དང་ཤེས་ལྡན་ལྟ་བུ་གང་ཞིག་གང་ལ་ཡོད་པར་
སྟོན་པའི་ཆ་ནས་བདག་སྒྲ་དང་འདྲ་བར་སྣང་ཡང༌། སྒྲ་དེ་གཉིས་བེམ་
པོ་ལའང་འཇུག་པས་བདག་སྒྲ་དངོས་ནི་མ་ཡིན་པར་གསུངས།
དྲི་བ། དགག་སྒྲ་ཞེས་པའི་དོན་གང་ཡིན་ནམ།
དྲིས་ལན། མ་མི་མིན་མེད་རྣམས་མིང་ཚིག་གི་ཐོག་མཐའ་གང་རུང་
དུ་སྦྱར་ཚེ་སྦྱར་ཡུལ་གྱི་དོན་དེ་མེད་པའམ་མ་ཡིན་པར་སྟོན་པའི་སྒྲ་ཡིན་
པས། ཕྲད་དེ་དག་ལ་དགག་སྒྲ་ཞེས་བརྗོད་དོ། །
དྲི་བ། ལྗོན་དབང་ལས། མ་ནི་བར་ གྱི་གསལ་བྱེད་ལའང༌། །
ཞེས་པའི་དོན་གང་ཡིན་ནམ།
དྲིས་ལན། དགག་སྒྲའི་ཕྲད་མ་ཡིག་དེ། གངས་མ་ཆར། ར་མ་
ལུག ལ་མ་ཀླུང་། ས་མ་འབྲོག ལྟ་བུ་མ་ཡིག་མིང་གི་བར་དུ་ཞུགས་
ནས་འབྲེལ་བའི་དོན་སྟོན་གྱི་ཡོད་པས་བར་གྱི་གསལ་བྱེད་ཅེས་བརྗོད། །
དྲི་བ། གདམས་ངག་བརྗོད་པས་མཇུག་བསྡུ་བ་ལ་དབྱེ་བ་ག་ཚོད་
ཡོད་དམ། །
དྲིས་ལན། བཞི་ཡོད་དེ། ཚིགས་བཅད་འགྲོལ་ཚུལ་ལ་འདོམས་
པ། ཉན་པ་པོ་སྤྲོ་བ་བསྲིང་བའི་སྒོ་ནས་འདོམས་པ། བསླབ་ཚུལ་གོ་
རིམ་ལ་འདོམས་པ། གདམས་ངག་སྣོད་རུང་ལ་བསྟན་དགོས་པར་་་་
འདོམས་པའོ། །
བོད་ཀྱི་བརྡའི་བསྟན་བཅོས་སུམ་རྟགས་དག་གསུམ་གྱི་སྐྱར་སྦྱོང་དྲི་
བ་དྲིས་ལན་གྱི་ཚུལ་དུ་སྤེལ་བ་ལས་བརྡ་སྤྲོད་པ་རྩ་བ་སུམ་ཅུ་པའི་སྐོར་མདོ་
71



ཙམ་བཤད་ཟིན་ཏོ། །
སྨྲས་པ།
འཇམ་དབྱངས་ཐོན་མིའི་བརྡ་སྤྲོད་རིག་པའི་གཞུང་། །
རྩ་བ་སུམ་ཅུའི་བསྐྱར་སྦྱོང་དྲིས་ལན་འདི། །
ལེགས་བཤད་མཁས་པའི་གསུང་གི་རྗེས་འབྲངས་ནས། །
རང་མཉམ་བློ་མུན་སེལ་བའི་གསོས་སུ་བྱས། །
ད་ནི་སྔོན་རྗེས་མིང་གཞིའི་རྟགས་གསུམ་དང་། །
བདག་གཞན་དུས་གསུམ་ལ་སོགས་རབ་སྟོན་པའི། །
རིག་གཞུང་ཕ་མཐའ་བགྲོད་པའི་གྲུ་ཆུང་འདིར། །
བློ་གསར་དོན་མཐུན་ཚོགས་རྣམས་སྤྲོ་བས་ཞུགས། །
72



གསུམ་པ།
བརྡ་སྤྲོད་པ་རྟགས་ཀྱི་འཇུག་པའི་སྐོར།
དྲི་བ། རྟགས་འཇུག་ཅེས་པའི་དོན་གང་ཡིན་ནམ།
དྲིས་ལན། ཡི་གེ་ཕོ་མོ་མ་ནིང་གི་རྟགས་ཀྱི་དབྱེ་བ་དང་མིང་གཞི་ལ་
སྔོན་རྗེས་འཇུག་ཚུལ་རྒྱས་པར་སྟོན་པས་ན་རྟགས་འཇུག་ཅེས་བརྗོད་བྱའི་
སྒོ་ནས་བཏགས་པའོ། །
དྲི་བ། རྟགས་ཀྱི་འཇུག་པའི་གཞུང་འདིར་སྤྱི་སྡོམ་ས་བཅད་ག་ཚོད་
དབྱེ་ཡོད་དམ།
དྲིས་ལན། མུ་ཏིག་ཕྲེང་མཛེས་ལྟར་ན་སྤྱི་སྡོམ་ས་བཅད་ནི། མིང་
གཞི་ཡི་གེ་སྤྱིའི་རྟགས་ཀྱི་དབྱེ་བ་བཤད་པ་དང་། སྔོན་འཇུག་རྟགས་ཀྱི་
འཇུག་པ་བཤད་པ། རྗེས་འཇུག་རྟགས་ཀྱི་འཇུག་པ་བཤད་པ་སྟེ་གསུམ་
དུ་དབྱེའོ། ། །
དྲི་བ། སྤྱིར་དབྱངས་བཞི་མོ་ཡིག་དང༌། གསལ་བྱེད་སུམ་ཅུ་ཕོ་
ཡིག་ཏུ་བཞག་པའི་རྒྱུ་མཚན་གང་ཡིན་ནམ།
དྲིས་ལན། རྟགས་འཇུག་དགོངས་འགྲེལ་རབ་གསལ་སྣང་བ་ལས།
གསལ་བྱེད་རྣམས་བརྗོད་པའི་རླུང་ཤུགས་གསལ་ཞིང་གྲིམ་པས་ཕོ་ཡིག་
དང༌། དབྱངས་ཡིག་བཞི་བརྗོད་པའི་རླུང་ཤུགས་མི་གསལ་ཞིང་ལྷོད་
པས་སྤྱིར་མོ་ཡིག་ཏུ་གསུངས་སོ། ། །
དྲི་བ། ཀ་སོགས་གསལ་བྱེད་སུམ་ཅུ་རྒྱུ་མཚན་གང་ལ་བརྟེན་ནས་



ཕོ་མོ་མ་ནིང་སོགས་སུ་ཕྱེ་བ་ཡིན་ནམ།
དྲིས་ལན། ཀ་སོགས་གསལ་བྱེད་སུམ་ཅུ་རྣམས་སོ་སོར་ངག་ནས་
བརྗོད་པའི་ཚེ་སོ་སོའི་སྐྱེ་གནས་མགྲིན་སོ་མཆུ་རྐན་སོགས་ལ་བྱེད་རྩོལ་གྱི་
ཤུགས་ཆེ་ཆུང་ངམ་གྲིམ་ལྷོད་ཀྱི་དབང་གིས་ཕོ་མོ་མ་ནིང་སོགས་རྟགས་
ཕྱེས་པ་ཡིན། དེ་ཡང་། བརྗོད་པའི་རླུང་ཤུགས་གྲིམ་ཞིང་དྲག་པ་ཕོ་
ཡིག་དང༌། གྲིམ་ལྷོད་རན་པ་མ་ནིང་དང་། ཅུང་ཟད་ལྷོད་པ་མོ་དང་།
དེ་ལས་ཀྱང་ལྷོད་པ་ཤིན་ཏུ་མོ་དང་། ཤིན་ཏུ་ལྷོད་ཅིང་ཞན་པ་མོ་གཤམ་
གྱི་ཡི་གེར་བཞག་པ་ཡིན་ནོ། །
དྲི་བ། ཨ་ཡིག་མིང་གཞི་རྟགས་ལྔ་གང་གི་ཁོངས་སུ་གཏོགས་མིན་
ཐད་མཁས་པའི་བཞེད་པ་མི་འདྲ་བ་གང་དང་གང་ཡོད་དམ།
དྲིས་ལན། ཨ་ཡིག་མིང་གཞི་རྟགས་ལྔ་ལས་མོ་གཤམ་གྱི་ཡི་གེར་སི་
དངུལ་དང་གཉིས་དེའི་རྗེས་འབྲངས་རྣམས་ཀྱིས་བཞེད་ཅིང་། མཁས་
དབང་པྲ་ཏི་དང་གསེར་ཏོག་སོགས་ཀྱིས། ཨ་ནི་མཚན་མེད་ཅེས་ཀྱང་
བྱ། །གསུངས་པའི་དོན་མཚན་མེད་ཅེས་པ་རྟགས་མེད་ཅེས་བརྗོད་པ་
དང་། མོ་གཤམ་གྱི་ཡི་གེར་བཞེད་དོ། །
དྲི་བ། ཡང་མཁས་དབང་སི་ཏུས། ཨ་ཡིག་མོ་གཤམ་དུ་མ་ཟད།
དམིགས་བསལ་མཚན་མེད་ཅེས་གསུངས་དོན་ཅི་ཡིན་ནམ།།
དྲིས་ལན། ཨ་ཡིག་རྩོལ་བ་ཤིན་ཏུ་ལྷོད་པའི་སྒོ་ནས་མོ་གཤམ་དུ་
བཞག་པ་མ་ཟད། ར་ལ་ཧ་གསུམ་ལ་ལྟོས་པའི་དབང་དུ་བྱས་ན་བྱེད་
རྩོལ་དེ་བས་ལྷོད་པས་མཚན་མེད་ཅེས་གསུངས་སོ། །
དྲི་བ། ཀ་སོགས་གསལ་བྱེད་སུམ་ཅུ་པོ་དེ་རྣམས་སྡེ་ཚན་དྲིལ་བའི་
74



དགོས་པ་གང་ཡིན་ནམ།
དྲིས་ལན། ཀ་སོགས་གསལ་བྱེད་སུམ་ཅུ་པོ་དེ་རྣམས་མིང་གཞིར་
འགྲོ་བའི་ཚེ་རང་རང་གི་སྐྱེ་གནས་ལས་བྱུང་བ་ན། བྱེད་རྩོལ་དང་རླུང་
ཤུགས་མི་འདྲ་བའི་ཁྱད་པར་འབྱེད་ཕྱིར་དང་དེ་ལ་སྔོན་རྗེས་རྣམས་འཇུག་
པའི་ཚེ་དེ་གཉིས་སྒྲ་གདངས་ཇི་ལྟར་འཇུག་པའི་གཞི་ངོས་བཟུང་བའི་ཕྱིར་
ཡིན་ནོ། ། །
དྲི་བ། ཡི་གེའི་གནས་དང་བྱེད་པ་རྩོལ་བ་ཞེས་པ་དེ་གང་ཡིན་ནམ།
དྲིས་ལན། ཡི་གེ་ལ་གནས་བརྒྱད་ཡོད་ ཅིང་། དེ་ལ་དོག་པའི་་
གནས་ནི་མགྲིན་པ་དང༌། སྣ་དང༌། སྤྱི་བོའི་ཀླད་པའི་སྦུབས་གསུམ་
དང༌། ཡངས་པའི་གནས་ནི་ཁོག་པ་དང༌། རྐན་དང༌། ལྕེ་དང་།
སོ་དང་། མཆུ་བཅས་ལྔ་བསྡོམས་བརྒྱད་ཡོད་དོ། །བྱེད་པ་ནི་ལྕེ་དང་
རྐན་གཉིས་གཙོ་བོ་ཡིན་ཞིང་། དེ་དག་གནས་རྣམས་སུ་ཕྲད་པའི་དབང་
གིས་བྱེད་ པ་ དྲུག་ ཏུ་ ཡོད་ དེ་ ཕྲད་ པ་ དང་། ཅུང་ ཟད་ ཕྲད་ པ་ དང་།
བཙུམ་པ་དང་། ཕྱེ་བ་དང་། དོག་པ་དང༌། ཡངས་པར་བྱས་་་་་
པའོ། །རྩོལ་བ་ནི་རླུང་དང་། རྣམ་རྟོག དབུགས་ལ་སོགས་པའོ། །
དྲི་བ། ཡི་གེ་ལ་རྒྱུ་བཞི་ཡོད་པ་གང་ཡིན། རྒྱུ་དེ་དག་གང་ལས་
བྱུང་བ་ཡིན་ནམ།
དྲིས་ལན། གཞིའི་ རྒྱུ་ དང་། འབྱིན་ པར་ བྱེད་ པའི་ རྒྱུ་ དང་།
བསྐྱོད་པར་བྱེད་པའི་རྒྱུ་དང༌། བསྐུལ་བར་བྱེད་པའི་ རྩ་བའི་ རྒྱུ་སྟེ་་་
བཞིའོ། །ཡི་གེའི་རྒྱུ་གང་ལས་བྱུང་ཞེ་ན། གནས་དང་བྱེད་པ་རླུང་དང༌།
རྣམ་པར་རྟོག་པའམ་ཤེས་པ་བཞི་ལས་བྱུང་བའོ། ། དེ་ཡང་། གནས་



རྣམས་གཞིའི་རྒྱུ་སྟེ། དྲིལ་བུའི་ཁོག་པ་ལྟ་བུའོ། །བྱེད་པ་ནི་ཡི་གེ་འབྱིན་
པར་བྱེད་པའི་རྒྱུ་སྟེ། དྲིལ་བུའི་ལྕེ་ལྟ་བུའོ། ། རླུང་ནི་བསྐྱོད་པར་བྱེད་
པའི་རྒྱུ་སྟེ། དྲིལ་བུ་བསྐྱོད་པའི་ལག་པ་ལྟ་བུའོ། །རྣམ་པར་རྟོག་པའམ་
ཤེས་པ་ནི་བསྐུལ་བར་བྱེད་པའི་རྩ་བའི་རྒྱུ་སྟེ། དྲིལ་བུ་འཁྲོལ་བར་བྱེད་
པའི་སྐྱེས་བུའོ། །
དྲི་བ། གསལ་བྱེད་སུམ་ ཅུ་ པོ་ སྡེ་ཚན་ གསུམ་ དུ་ དྲིལ་ ཚུལ་ དང་།
དེ་རྣམས་སྡེ་ཚན་གསུམ་དུ་དྲིལ་བའི་དགོས་པ་གང་ཡིན་ནམ། །
དྲིས་ལན། དེ་རྣམས་ སྡེ་ཚན་ གསུམ་དུ་དྲིལ་ཚུལ་ནི། ཕོ་དང་།
མ་ནིང་། མོ་བཅས་གསུམ་དུ་དྲིལ་བ་རེད། དེ་ཡང༌། ཀ་ཅ་ཏ་པ་ཙ་
རྣམས་ཕོ་དང་། ཁ་ཆ་ཐ་ཕ་ཚ་མ་ནིང་དང༌། ག་ལ་སོགས་མོ་ཡིག་བཅུ་
གཉིས་སྟེང་དུ་ཤིན་ཏུ་མོ་ང་ཉ་ན་མ་དང་། མོ་གཤམ་ར་ལ་ཧ་ཨ་བཅས་
མོར་བསྡུས་ནས་སྡེ་ཚན་གསུམ་དུ་དྲིལ་བ་རེད། དེ་ལྟར་སྡེ་ཚན་གསུམ་
དུ་དྲིལ་བའི་དགོས་པ་ནི། མོ་ཡིག་ཡི་གེ་ཉི་ཤུའི་ནང་ནས་རྗེས་འཇུག་
དབྱུང་སླ་ཞིང་མིང་མཐའ་གཞན་དྲངས་བདེ་བའི་ཕྱིར་རོ། །
དྲི་བ། སྔོན་འཇུག་ལྔ་པོ་རྒྱུ་མཚན་གང་ལ་བརྟེན་ནས་རྟགས་བཞིར་
ཕྱེ་བ་ཡིན་ནམ།
དྲིས་ལན། སྔོན་འཇུག་ལྔ་པོ་རང་འཇུག་ཡུལ་གྱི་མིང་གཞིའི་སྔོན་དུ་
སྦྱར་བ་ན། འཕུལ་བའི་སྒྲ་གདངས་དྲག་ཞན་གྱི་ཆ་ནས་བ་ཕོ་ཡིག་དང་།
ག་ད་གཉིས་མ་ནིང་། འ་མོ་ཡིག མ་ཤིན་ཏུ་མོ་བཅས་རྟགས་བཞིར་
ཕྱེས་པ་ཡིན་ནོ། ། །
དྲི་བ། སྔོན་འཇུག་ལྔ་པོ་བྱེད་པ་བཞི་བཞིའི་སྒོ་ནས་འཇུག་པའི་
76



བྱེད་པ་བཞི་གང་དང་གང་ཡིན་ནམ། །
དྲིས་ལན། བྱེད་པ་བཞི་ནི། འཇུག་ཡུལ་མིང་གཞིའི་ཡི་གེ་གང་
དང་གང་ལ་འཇུག་པར་བྱེད་པ་དང་། འཇུག་པ་པོ་སྔོན་འཇུག་གང་
གིས་འཇུག་པར་བྱེད་པ་དང༌། སྒྲའི་ཚུལ་ཇི་ལྟ་བུས་འཇུག་པར་བྱེད་པ་
དང་། དགོས་པ་ཅིའི་ཕྱིར་འཇུག་པར་བྱེད་པ་རྣམས་སོ། ། །
དྲི་བ། སྔོན་འཇུག་ལྔ་པོ་དེ་རྣམས་སྒྲ་རྩོལ་དང་མཐུན་པའི་སྒོ་ནས་
ཇི་ལྟར་འཇུག་པར་བྱེད་དམ། །
དྲིས་ལན། སྔོན་འཇུག་གི་ཕོ་བ་ཡིག་ནི་རང་འཇུག་ཡུལ་གྱི་མིང་གཞི་
རྣམས་ལ་སྒྲ་དང་བྱེད་རྩོལ་དྲག་པའི་སྒོ་ནས་འཇུག་པ་དང་། མ་ནིང་ག་
ད་གཉིས་པོ་ནི་སྒྲ་རྩོལ་རན་པ་སྟེ་འཚམས་པར་འཇུག་པ་དང༌། མོ་ཡིག་
འ་ནི་སྒྲ་རྩོལ་ཞན་པས་འཇུག་པ་དང༌། ཤིན་ཏུ་མོ་མ་ཡིན་ནི་སྒྲ་རྩོལ་
མཉམ་པ་སྟེ་ཤིན་ཏུ་ལྷོད་ཅིང་ཉམ་ཆུང་བའི་ཚུལ་གྱིས་འཇུག་པ་བྱེད་དོ། །
དྲི་བ། སྔོན་འཇུག་ལྔ་པོ་དགོས་པ་ཅིའི་ཕྱིར་འཇུག་པར་བྱེད་དམ། །
དྲིས་ལན། སྔོན་འཇུག་ལྔ་པོ་དེ་རྣམས་དགོས་པ་ཅི་ཕྱིར་འཇུག་ཅེ་ན།
དངོས་པོ་བདག་གཞན་གཉིས་དང༌། བྱ་བྱེད་ལས་གསུམ་དང༌། དུས་
གསུམ་བཅས་ཀྱི་རྣམ་གཞག་གསལ་པོར་སྟོན་པའི་ཕྱིར་འཇུག་གོ །།
དྲི་བ། འོ་ན་སྔོན་འཇུག་ལྔ་པོ་གང་རུང་ཞུགས་པའི་མིང་ཚིག་ཡིན་
ན་དངོས་པོ་བདག་གཞན་དང༌། བྱ་བྱེད་ལས་གསུམ། དུས་གསུམ་
བཅས་ཀྱི་རྣམ་གཞག་སྟོན་པས་ཨེ་ཁྱབ། །
དྲིས་ལན། མ་ཁྱབ་སྟེ། དཔེར་ན། བསྟན་པ་དང་། འགྲོ་བ་
དང་། མཁས་པ་དང་། གཞན་དང་། ་ དམན་པ་ལྟ་བུའི་མིང་རྐྱང་



རྣམས་ལ་སྔོན་འཇུག་ལྔ་པོ་གང་རུང་ཞུགས་ཀྱང་དངོས་པོ་བདག་གཞན་
དང༌། དུས་གསུམ། བྱ་བྱེད་ལས་གསུམ་གང་གི་ཁོངས་སུའང་མི་་་
གཏོགས་པའི་ཕྱིར་རོ། ། །
དྲི་བ། གང་ཞིག་ལ་བྱ་བྱེད་ཐ་དད་པ་དང༌། གང་ཞིག་ལ་བྱ་བྱེད་
ཐ་མི་དད་པ་ཟེར་རམ།
དྲིས་ལན། ཡུལ་གང་ཞིག་ལ་བྱ་བ་གང་ཞིག་བྱེད་པས་གནས་སྐབས་
སུ་བྱེད་པ་པོ་གཙོ་ཕལ་ གཞན་ཞིག་དངོས་སུ་སྣང་བའམ། དངོས་སུ་
འབྲེལ་བ་ཞིག་ལ་བྱ་བྱེད་ཐ་དད་པ་ཟེར། བྱ་བ་བྱེད་པའི་གནས་སྐབས་
སུ་བྱེད་པོ་གཞན་དངོས་སུ་མི་སྣང་བའམ་དངོས་སུ་མ་འབྲེལ་བ་ཞིག་ལ་བྱ་
བྱེད་ཐ་མི་དད་པ་ཟེར་བ་ཡིན། ། ་
དྲི་བ། བྱ་བྱེད་ཐ་དད་པ་དང༌། ཐ་མི་དད་པའི་རྣམ་གསལ་་་
དཔེར་བརྗོད་གཉིས་བྲིས་ནས་དེར་བྱ་དང་བྱེད་གཉིས་ཐ་དད་པ་དང་ཐ་
མི་དད་པའི་ཚུལ་ཅི་ལྟར་ཡིན་གསལ་བཤད་གྱིས་དང་། །
དྲིས་ལན། དཔེར་ན། མིག་གིས་གཟུགས་ལ་བལྟས་ཞེས་པའི་་
སྐབས་སུ་ལྟ་བྱེད་མིག་དང་བལྟ་བྱའི་གཟུགས་གཉིས་ཐ་དད་དུ་སྣང་བའམ་
སོ་སོར་ཕྱེ་རྒྱུ་ཡོད་པའི་ཆ་ནས་བྱ་བྱེད་ཐ་དད་པ་སྟེ། དོན་དུ་བྱེད་པ་པོ་
གཙོ་ཕལ་གང་རུང་དང་། ཡུལ་ལམ་ལས་གཉིས་ཐ་དད་དུ་གྱུར་བ་རེད།
བདག་འགྲོ་ཞེས་པའི་སྐབས་སུ་འགྲོ་ཞེས་པ་བྱ་ཚིག་ཡིན་ཀྱང་། འགྲོ་བྱ་
འགྲོ་བྱེད་གཉིས་ཀ་བདག་རང་ཡིན་པས། འགྲོ་བྱ་ལས་གཞན་པའི་འགྲོ་
བྱེད་གཞན་མེད་པའི་ཆ་ནས་བྱ་བྱེད་ཐ་མི་དད་པ་སྟེ། དོན་དུ་བྱེད་པ་པོ་
དང་། ཡུལ་ལམ་ལས་གཉིས་ཐ་དད་དུ་ཕྱེ་རྒྱུ་མེད་པར་ཟེར་བ་ཡིན། །
78



དྲི་བ། བྱ་བྱེད་ལས་གསུམ་གྱི་བྱ་དང་། བྱེད་དང་། ལས་གསུམ་
སོ་སོའི་གོ་དོན་གང་ཡིན་ནམ།
དྲིས་ལན། བྱ་བྱེད་ལས་གསུམ་གྱི་བྱེད་པ་ནི། བྱེད་པ་པོ་གཙོ་ཕལ་
གང་ཡང་རུང་བ་ཞིག་སྟེ། བྱ་བ་བྱེད་མཁན་གྱི་གང་ཟག་དང་། ཤེས་
པ་དང་། བེམ་པོའམ་རང་བཞིན་གྱི་བྱེད་པ་བཅས་ལ་ཟེར། དཔེར་ན།
ཤིང་མཁན་གྱིས་སྟ་རེས་ཤིང་གཅོད་པའི་ཚེ། གཅོད་པ་པོ་ཤིང་མཁན་
དང༌། གཅོད་བྱེད་སྟ་རེ་གཉིས་བྱེད་པ་ཡིན་པ་ལྟ་བུ་རེད། ལས་ནི་བྱ་
བ་ཞིག་གི་བསྒྲུབ་བྱའི་ཡུལ་ལམ་ལས་ལ་བྱ་བྱེད་ལས་གསུམ་གྱི་ལས་ཟེར་བ་
ཡིན། དཔེར་ན། གཅད་བྱའི་ཤིང་ལྟ་བུ་རེད། བྱ་བ་ནི། ལས་
སམ་ བྱ་བའི་ཡུལ་དང་བྱེད་པོ་ བར་གྱི་རྩོལ་བའམ་འགུལ་སྐྱོད་ལ་ ཟེར། །
དཔེར་ན། སྟ་རེས་ཤིང་ལ་རྡེག་པའམ་བསྣུན་པ་ལྟ་བུ་ཡིན་ནོ། །
དྲི་བ། བྱ་བྱེད་ལས་ གསུམ་ གྱི་ལས་དང༌། རྣམ་དབྱེ་གཉིས་པ་
ལས་སུ་བྱ་བའི་ལས་གཉིས་ལ་ཁྱད་པར་གང་ཡོད་དམ། །
དྲིས་ལན། བྱ་བྱེད་ལས་གསུམ་གྱི་ལས་ནི་བྱ་བ་འཇུག་པའི་གཞི་དེར་
ཟེར། དཔེར་ན་མཚོ་ ཁར་མི་གསོད་པའི་ཚེ། གསད་བྱའི་མི་ལྟ་བུ་
དང༌། རྣམ་དབྱེ་གཉིས་པ་ལས་སུ་བྱ་བའི་ལས་ནི་བྱ་བ་བྱེད་པའི་ཡུལ་ལ་
ཟེར། དཔེར་ན་གསོད་པའི་ཡུལ་མཚོ་ཁ་ལྟ་བུ་རེད། །
དྲི་བ། བྱ་བྱེད་ཐ་དད་ཅེས་པའི་བྱ་དང་བྱ་བྱེད་ལས་གསུམ་གྱི་བྱ་
གཉིས་ལ་ཁྱད་པར་གང་ཡོད་དམ།
དྲིས་ལན། བྱ་བྱེད་ཐ་དད་ཅེས་པའི་བྱ་ནི། དཔེར་ན། ཕ་མས་
བུ་ཕྲུག་སྐྱོང་བའི་ཚེ་བསྐྱང་བྱ་ལྟ་བུ་ལས་སམ་ཡུལ་དེ་ལ་ངོས་འཛིན་དགོས་
79



པ་དང་། བྱ་བྱེད་ལས་གསུམ་གྱི་བྱ་ནིསྐྱོང་བར་བྱེད་ལྟ་བུ་བྱེད་པ་པོ་ལ་
ཡོད་པའི་བྱ་བ་དང༌། བསྐྱང་བར་བྱ་ལྟ་བུ་བྱ་བའི་ཡུལ་ལ་ཡོད་པའི་བྱ་བ་
གཉིས་ལ་ངོས་འཛིན་དགོས་སོ། །
དྲི་བ། དངོས་པོ་བདག་ཅེས་པ་དང་། དངོས་པོ་གཞན་ཞེས་པའི་
དོན་གང་ཡིན་ནམ།
དྲིས་ལན། བྱེད་པ་པོ་གཞན་དང་དངོས་སུ་འབྲེལ་བའི་ལས་གང་
དང་གང་གི་བྱེད་པ་པོ་དང་བྱེད་པ་དང་། བྱེད་པའི་ལས་གསུམ་ལ་་
དངོས་པོ་བདག་ཅེས་པ་དང་། བྱེད་པ་པོ་གཞན་དང་དངོས་སུ་འབྲེལ་
བའི་བྱ་བའི་ཡུལ་དང༌། བྱ་བ་གཉིས་ལ་དངོས་པོ་གཞན་ཟེར་བ་ཡིན།
དྲི་བ། དངོས་པོ་བདག་ཁོངས་ཀྱི་བྱེད་པ་ཁོ་ན་དང་། བྱ་བྱེད་
ལས་གསུམ་གྱི་བྱེད་པ་གཉིས་ལ་ཁྱད་པར་གང་ཡོད་དམ།
དྲིས་ལན། དཔེར་ ན། ཡིག་ མཁན་ གྱིས་ སྨྱུ་ གུས་ ཡི་ གེ་ བྲིས།
ཞེས་པའི་འབྲི་བྱེད་སྨྱུ་གུ་ནི་དངོས་པོ་བདག་ཁོངས་ཀྱི་བྱེད་པ་ཁོ་ན་ཡིན་ཏེ།
དོན་དུ་བྱེད་པ་པོ་ཕལ་པ་ལ་ངོས་འཛིན་དགོས་པ་དང་། བྱ་བྱེད་ལས་
གསུམ་གྱི་བྱེད་པ་ནི། འབྲི་བ་པོ་ཡིག་མཁན་དང་འབྲི་བྱེད་སྨྱུ་གུ་གཉིས་
ཀ་ལ་ངོས་འཛིན་དགོས་ཏེ་དོན་དུ་བྱེད་པ་པོ་གཙོ་ཕལ་གཉིས་ལ་ངོས་
གཟུང་དགོས། །
དྲི་བ། བྱེད་པའི་ལས་དང་། བྱ་བའི་ལས་གཉིས་ལ་ཁྱད་ པར་
གང་ཡོད། དེ་གཉིས་གསལ་བྱེད་ཀྱི་སྒྲ་ཅི་ལྟར་ཡིན་ནམ།
དྲིས་ལན། བྱེད་པའི་ལས་ནི་བྱེད་པ་པོ་དང་འབྲེལ་བའི་ལས་ལ་བྱ་
སྟེ། དཔེར་ན། སྟ་རེས་ཤིང་གཅོད་པའི་རྩོལ་བ་ལྟ་བུ་དང་། དེ་
80



གསལ་བྱེད་ཀྱི་སྒྲ་ནི་གཅོད་པར་བྱེད། གཅོད་དོ་ལྟ་བུའོ། །བྱ་བའི་ལས་
ནི་བྱ་བའི་ཡུལ་དང་འབྲེལ་བའི་ལས་ལ་བྱ་སྟེ། དཔེར་ན་ཤིང་དུམ་བུར་
ཆད་ པའི་ ཆ་ ལྟ་ བུ་ དང་། དེ་ གསལ་ བྱེད་ ཀྱི་ སྒྲ་ ནི་ གཅད་ པར་ བྱ།
གཅད་དོ་ལྟ་བུའོ། །
དྲི་བ། འོ་ན། བྱེད་པའི་ལས་དང་བྱེད་ལས་གཉིས་ལ་ཁྱད་པར་
གང་ཡོད་དམ། །
དྲིས་ལན། བྱེད་པའི་ལས་ཞེས་པའི་བར་གྱི་འབྲེལ་སྒྲ་བསྡུས་ནས་
བྱེད་ལས་ཞེས་འབྲི་སྲོལ་ཡོད་ཀྱང༌། དེ་གཉིས་ལ་ཁྱད་པར་ཆེན་པོ་ཡོད་
དེ་བྱེད་པའི་ལས་ནི་གོང་དུ་བཤད་པ་ལྟར་ཡིན་ལ། བྱེད་ལས་ནི་དངོས་
པོ་རང་རང་གི་ཡོན་ཏན་ནམ་ནུས་པར་ཟེར་བ་ཡིན་ཏེ། ཉི་མས་ཚ་བ་
དང་། མིག་ལ་གནོད་པ་དང༌། ཟླ་བས་བསིལ་བ་དང༌། མིག་ལ་
ཕན་པ་ལྟ་བུའོ། །
དྲི་བ། བྱ་བྱེད་ཐ་དད་པ་ལ་བདག་གཞན་གྱི་དབྱེ་བ་ཕྱེ་རྒྱུ་ཡོད་མེད་
ཀྱི་ཆ་གཉིས་ཡོད་པ་ཅི་ལྟར་ཡིན་ནམ།
དྲིས་ལན། སློབ་གྲྭ་བས་རིག་གནས་བསླབ་ཅེས་པ་དང་། བརྩོན་
པས་རིག་གནས་བསླབ། ལྟ་བུར་བྱ་བྱེད་ལས་གསུམ་དང་དངོས་པོ་་
བདག་གཞན་གཉིས་ཀྱི་དབྱེ་བ་ཕྱེ་རྒྱུ་ཡོད་པ་དང་། ཆུས་ཞྭ་མོ་འཁྱེར།
ལྷགས་པས་ཤེལ་སྒོ་བཅག ལྟ་བུར་བྱ་བྱེད་ལས་གསུམ་གྱི་དབྱེ་བ་ཕྱེ་རྒྱུ་
ཡོད་ཀྱང་། དངོས་པོ་བདག་གཞན་གྱི་དབྱེ་བ་ཕྱེ་རྒྱུ་མེད་དོ། །
དྲི་བ། སྔོན་འཇུག་གི་མོ་འ་ཡིག་བདག་དངོས་དང་བདག་དོན་ཕལ་
པ་ལ་འཇུག་པའི་ཚུལ་གཉིས་ཡོད་པ་ཅི་འདྲ་ཡིན་ནམ།



དྲིས་ལན། མདུད་པ་འགྲོལ་བ་པོ་དང་། འགྲོལ་བར་བྱེད་ལྟ་བུ་
བྱེད་པ་པོ་གཞན་དང་དངོས་སུ་འབྲེལ་བས་བདག་དངོས་དང་། འགྲོ་བ་
པོ་དང༌། འགྲོ་བར་བྱེད་ལྟ་བུ་བྱ་བྱེད་ངོ་བོ་གཅིག་གམ་ཐ་མི་དད་པར་
སྣང་བས་བདག་དོན་ཕལ་པར་འཇུག་པ་ཡིན་ནོ། ། །
དྲི་བ། དངོས་པོ་བདག་གཞན་གྱི་དབྱེ་བ་མཛད་པའི་དགོས་པ་གང་
ཡིན་ནམ། །
དྲིས་ལན། དངོས་པོ་བདག་གཞན་གྱི་དབྱེ་བ་མཛད་པའི་དགོས་པ་
ནི་བྱེད་པ་པོ་དང་བྱ་བའི་ཡུལ་གྱི་སྒྲ་རྣམས་བསྡུ་བའི་ཕྱིར་དུ་ཡིན་ཅིང་།
དེའི་ཞར་ལ་བདག་གཞན་དང་འབྲེལ་བའི་བྱ་བྱེད་ཀྱི་སྒྲ་ཕན་ཚུན་ཤེད་
མཚུངས་པ་རྣམས་ཀྱང་དེའི་ཁོངས་སུ་བསྡུས་པ་ཡིན་ནོ། །
དྲི་བ། འོ་ན་བདག་གཞན་དང་འབྲེལ་བའི་བྱ་བྱེད་ཀྱི་སྒྲ་ཕན་ཚུན་
ཤེད་མཚུངས་ཞེས་པའི་དོན་གང་ཡིན་ནམ།
དྲིས་ལན། འདིར་འདོད་ཚུལ་རིགས་གཉིས་མཆིས་ཏེ། དང་པོ་
ནི། དཀའ་ཆེན་པད་མས་མཛད་པའི་དཀའ་གནད་གསལ་བའི་མེ་ལོང་
གི་འགྲེལ་པ་རིགས་ལམ་གསེར་གྱི་ལྡེ་མིག་ལས་སྒྲུབ་པར་བྱེད་ཅེས་པའི་
ཚིག་འདི་སྒྲུབ་པ་པོ་ཞེས་པ་དང་ཤེད་མཚུངས་ཡིན་པས་བདག་གཞན་
གཉིས་ཀྱི་ནང་ནས་བདག་གི་ཁོངས་སུ་བསྡུས། བསྒྲུབ་པར་བྱ་ཞེས་པ་
འདི་བསྒྲུབ་བྱའི་ལྷ་ཞེས་པ་དང་ཤེད་མཚུངས་ཡིན་པས་བདག་གཞན་་ ་
གཉིས་ ཀྱི་ ནང་ ནས་ གཞན་ གྱི་ ཁོངས་ སུ་ བསྡུས་ ཞེས་ གསུངས་ པ་ དང༌།
ཅིག་ཤོས་ནི་དབྱངས་ཅན་ངག་དབང་གིས་མཛད་པའི་སུམ་རྟགས་བཤད་
སྦྱར་མཁས་པའི་ལེགས་བཤད་གཅེས་བསྡུས་ལས། སྔོན་རྗེས་མིང་་་་་
82 ..



གསུམ་ གྱི་ཡིག་གེའི་ངོ་བོ་དང་སྔོན་འཇུག་ཡོད་མེད་དང་དབྱངས་ཀྱིས་
བརྒྱན་མི་བརྒྱན་ཅི་རིགས་པའི་སྒོ་ནས་ཡིག་སྡེབ་མི་འདྲ་བའི་བྱ་བའི་སྒྲ་
དང་ཤེད་མཚུངས་པའི་བྱེད་པའི་སྒྲ་གཉིས་བྱ་བྱེད་ཀྱི་དོན་སྟོན་པར་སྟོབས་
མཚུངས་ པ་ ལ་ བྱ་ བྱེད་ ཀྱི་ སྒྲ་ ཕན་ ཚུན་ ཤེད་ མཚུངས་ པར་ འཇོག་ སྟེ།
དཔེར་ན། འགེངས་ པ་པོ་དང༌། འགེངས་བྱེད། འགེངས་པར་་་་
བྱེད། འགེངས་ སོ་ ལྟ་ བུ་ དང༌། དགང་ བར་ བྱ་ བ། དགང༌ བྱ།
དགང་བྱའི་སྣོད། དགང་བར་བྱ། དགང་ངོ་ལྟ་བུ་སྡེ་པ་སོགས་མི་འདྲ་
ཡང༌། སྔ་མ་བདག་གི་དངོས་པོ་དང་ཕྱི་མ་གཞན་གྱི་དངོས་པོའི་དབྱེ་
བར་བསྡུས་པའོ། །ཞེས་གསུངས།
དྲི་བ། དངོས་པོ་བདག་གཞན་གྱི་དབྱེ་བ་མ་མཛད་ན་སྐྱོན་གང་
ཡོད་པ་རེད་དམ། ་
དྲིས་ལན། བདག་གཞན་གྱི་དབྱེ་བ་མ་མཛད་ན་སྐྱོན་འདི་ལྟར་ཡོད།
ཕ་མས་བུ་ཕྲུག་བསྐྱངས་ལྟ་བུའི་ཚེ་བསྐྱངས་ཞེས་པའི་ཚིག་ཁོ་ནས་དུས་
འདས་པ་གོ་ནའང༌། ཕ་མ་དང་བུ་ཕྲུག་དེ་གཉིས་ཇི་ལྟ་བུ་ཡིན་ནམ་སྙམ་
པའི་དོགས་པ་བྱུང་བའི་སྐྱོན་ཡོད། བདག་གཞན་གྱི་དབྱེ་མཛད་པས་ཕ་
མ་བདག་བྱེད་པ་པོ་དང༌། བུ་ཕྲུག་དེ་བསྐྱང་བར་བྱ་བ་གཞན་པ་བདེ་
བླག་ཏུ་གོ་བའི་དགོས་པ་ཡོད་པས། དེའི་ཕྱིར་བདག་གཞན་གྱི་དབྱེ་བ་
མཛད་པ་རེད།
དྲི་བ། བྱ་བྱེད་ཐ་དད་པའི་དཔེར་བརྗོད་གཅིག་བྲིས་ནས་དེར་བྱ་
བྱེད་ལས་གསུམ་དང༌། དངོས་པོ་བདག་གཞན་གཉིས་ཀྱི་དབྱེ་བ་ཕྱེ་
དགོས།



དྲིས་ལན། སློབ་གྲྭ་བས་བརྩོན་པས་རིག་གནས་བསླབས་ལྟ་བུའི་
སློབ་གྲྭ་བ་ནི་བྱེད་པ་པོ་གཙོ་བོ་ཡིན་པ་དང༌། བརྩོན་པ་ནི་བྱེད་པ་པོ་
ཕལ་པའམ་བྱེད་པ་ཡིན་པ་དང༌། དེ་གཉིས་བྱ་བྱེད་ལས་གསུམ་ནས་
བྱེད་པ་ཡིན་པ་དང༌། དངོས་པོ་བདག་གཞན་གཉིས་ནས་དངོས་པོ་
བདག་ཡིན། རིག་གནས་ནི་བྱ་བྱེད་ལས་གསུམ་ནས་ལས་ཡིན་ཞིང་་
དངོས་པོ་བདག་གཞན་གཉིས་ནས་གཞན་ཡིན། བསླབས་པ་ནི་བྱ་བ་
བྱས་ཟིན་འདས་པ་ཡིན་ནོ། །
དྲི་བ། དུས་གསུམ་གྱི་དབྱེ་བ་མཛད་པའི་དགོས་པ་གང་ཡིན་ནམ།
དྲིས་ལན། བདག་གཞན་གྱིས་དབྱེ་བས་མ་ཁྱབ་པའི་བྱ་བྱེད་ཀྱི་སྒྲ་
ལྷག་མ་རྣམས་ཀྱང་བསྡུ་བའི་ཕྱིར་ཡིན་ནོ། །
དྲི་བ། བདག་གཞན་དང་དུས་གསུམ་གང་ཁྱབ་ཆེ་བ་ཡོད་དམ།
དྲིས་ལན། དུས་གསུམ་ཁྱབ་ཆེ་བ་ཡོད། རྒྱུ་མཚན་ནི། དུས་
གསུམ་གྱི་དབྱེ་བས་ནི་བྱ་བྱེད་ཀྱི་ལས་དང་འབྲེལ་བའི་ངག་གི་སྦྱོར་བ་
ཐམས་ཅད་ལ་ ཁྱབ་ སྟེ། བྱ་ བའི་ ལས་ ཐམས་ ཅད་ མ་ འོངས་ པ་ དང་།
བྱེད་པའི་ལས་ཐམས་ཅད་ད་ལྟ་བ་ཡིན་པས་སོ། ། བདག་གཞན་གྱི་དབྱེ་
བས་ནི་བྱ་བྱེད་ཀྱི་ལས་ཐམས་ཅད་ལ་མ་ཁྱབ་སྟེ། བྱེད་པ་པོ་གཞན་དང་
དངོས་སུ་མ་འབྲེལ་བའི་བྱ་བྱེད་ཀྱི་ལས་རྣམས་ལ་མ་ཁྱབ་པའི་ཕྱིར་རོ། ། །
དྲི་བ། ཕོ་ནི་འདས་དང་གཞན་བསྒྲུབ་ཕྱིར། ། ཞེས་པའི་དོན་ཅི་
ཡིན་ནམ། །
དྲིས་ལན། སྔོན་འཇུག་གི་ཕོ་བ་ཡིག་ནི་དགོས་པ་དུས་གསུམ་ལས་
བསྒྲུབས་སོ་ལྟ་བུ་བྱེད་པ་པོ་གཞན་དང་དངོས་སུ་འབྲེལ་བའི་བྱ་བ་བྱས་
84



ཟིན་འདས་པ་བསྒྲུབ་པའི་ཕྱིར་དང༌། དངོས་པོ་བདག་གཞན་གཉིས་
ལས་གཞན་ཏེ། བསྒྲུབ་བྱ། བསྒྲུབ་པར་བྱ་བ། བསྒྲུབ་བྱའི་ལྷ་ལྟ་བུ་
བྱེད་པ་པོ་གཞན་དང་དངོས་སུ་འབྲེལ་བའི་བྱ་བ་གསལ་བྱེད་ཀྱི་སྒྲ་ཉིད་
བསྒྲུབ་པའི་ཕྱིར་འཇུག་ཅེས་པའི་དོན་ཡིན་ནོ། ། །
དྲི་བ། མ་ནིང་གཉིས་ཀ་ད་ལྟ་ཆེད། །ཅེས་པའི་དོན་ཅི་ཡིན་ནམ།
དྲིས་ལན། སྔོན་འཇུག་གི་མ་ནིང་ག་ད་གཉིས་ནི་དངོས་པོ་བདག་
གཞན་གཉིས་ཀ་བསྒྲུབ་པའི་ཕྱིར་འཇུག་པ་དང༌། དེར་གཏོགས་པའི་
དུས་གསུམ་ལས་ད་ལྟ་བ་སྟོན་པའི་ཕྱིར་འཇུག་ཅེས་པའོ། །འདིའི་ད་ལྟ་བ་
ནི་བྱེད་ལས་གསལ་བྱེད་ཀྱི་སྒྲ་ཉིད་ཚིག་གྲོགས་ཀྱིས་བསྒྱུར་བའོ། །
དྲི་བ། མོ་ནི་བདག་ད་མ་འོངས་ཕྱིར། །ཞེས་པའི་དོན་ཅི་ཡིན་ནམ།
དྲིས་ལན། སྔོན་འཇུག་གི་མོ་འ་ཡིག་ནི། མདུད་པ་འགྲོལ་བ་པོ།།
འགྲོལ་བྱེད། འགྲོལ་བར་བྱེད། འགྲོལ་ལོ་ལྟ་བུ་དངོས་པོ་བདག་་་་
བསྒྲུབ་པའི་ཕྱིར་དང༌། མདུད་པ་འགྲོལ་གྱིན་འདུག འགྲོལ་བཞིན་
པའོ་ལྟ་བུ་བདག་གཞན་གྱི་དབྱེ་བས་མ་འདུས་པའི་དུས་ད་ལྟ་བ་བསྒྲུབས་
པའི་ཕྱིར་དང༌། འཁོར་ལོ་འཁོར་བར་འགྱུར། ལས་དོན་འགྲུབ་པར་
འགྱུར་ལྟ་བུ་བྱེད་པ་པོ་གཞན་དངོས་སུ་མེད་པར་བྱ་བྱེད་ཐ་མི་དད་པ་ལྟ་
བུར་སྣང་བའི་བྱ་བ་བྱེད་འགྱུར་མ་འོངས་པའི་དུས་བསྒྲུབ་པ་རྣམས་ཀྱི་
ཕྱིར་འཇུག་ཅེས་པའོ། ། །
དྲི་བ། ཤིན་ཏུ་མོ་ནི་མཉམ་ཕྱིར་རོ། །ཞེས་པའི་དོན་གང་ཡིན་ནམ།
དྲིས་ལན། སྔོན་འཇུག་གི་ཤིན་ཏུ་མོ་མ་ཡིག་ནི་དངོས་པོ་བདག་
གཞན་དང་དུས་གསུམ་གྱི་བྱེ་བྲག་མེད་པར་ཐམས་ཅད་ལ་མཉམ་པ་སྟེ་



མཚུངས་པ་ཉིད་བསྒྲུབ་པའི་ཕྱིར་འཇུག་ཅེས་པའོ། །
དྲི་བ། དུས་གསུམ་སྤྱི་ཟེར་བ་དེ་གང་འདྲ་ཞིག་ལ་ཟེར་བ་རེད་དམ།
དྲིས་ལན། དག་ཡིག་ཐོན་མིའི་དགོངས་རྒྱན་ལས། །
དང་པོ་སྤྱི་ནི་བྱ་ཚིག་མ་ནིང་དང༌། །
བྱེད་པ་མོས་འཕུལ་བརྗོད་བདེར་མ་ནིང་སྲིད། །
པ་སྡེ་ལས་གཞན་འདས་པར་ཕོས་འཕུལ་ཞིང༌། །
མགོ་ཅན་མེད་ངེས་སྒྲ་གདངས་འགྱུར་བའོ། །ཞེས་་
གསུངས་སོ། །
དྲི་བ། དུས་གསུམ་བྱེ་བྲག་ཟེར་བ་དེ་གང་འདྲ་ཞིག་ལ་ཟེར་བ་རེད་
དམ།
དྲིས་ལན། དག་ཡིག་ཐོན་མིའི་དགོངས་རྒྱན་ལས། །
གཉིས་པ་བྱེ་བྲག་བྱ་འདས་ཕོས་འཕུལ་བ། །
བྱེད་པར་མ་ནིང་མོས་འཕུལ་འཕུལ་མེད་བཞི། །
འཕུལ་ཅན་ལ་ལྟོས་མགོ་ཅན་མང་བའི་སྡེ། །
འདས་བསྐུལ་གཉིས་ལ་ཡང་འཇུག་ཐོབ་ངེས་པའོ། །
ཞེས་གསུངས་སོ། །
དྲི་བ། དུས་གསུམ་ཐོར་བུ་བ་ཞེས་པ་དེ་གང་འདྲ་ཞིག་ལ་ཟེར་བ་
རེད་དམ།
དྲིས་ལན། མཁས་དབང་མཁྱེན་རབ་འོད་གསལ་གྱིས། །
གང་ཞིག་དུས་གསུམ་ཚིག་ལ་འཕུལ་མེད་དང་། །
ཡོད་ཀྱང་འཕུལ་ཡིག་གཅིག་ལས་འགྱུར་མེད་དང་། །



འགྱུར་ཡང་སྤྱི་དང་བྱེ་བྲག་གཉིས་པོ་ལ། །
མི་མཐུན་པས་ནི་ཐོར་བུ་བ་ཞེས་བརྗོད། ། ཅི་་་་་་
གསུངས་སོ། །
དྲི་བ། རྗེས་འཇུག་གི་ཡི་གེ་བཅུ་པོ་དེ་རྣམས་ལ་རྟགས་ཀྱི་དབྱེ་བ་ག་
ཚོད་ཕྱེ་ཡོད་དམ།
དྲིས་ལན། འདིའི་སྐབས་མཁས་པ་རྣམས་ཀྱི་བཞེད་པ་ཆེས་ཆེར་མི་
མཐུན་པས་སི་ཏུ་པཎ་ཆེན་གྱི་བཞེད་སྲོལ་ལྟར་ན། རྟགས་ཀྱི་དབྱེ་བ་
གསུམ་དུ་ཕྱེ་ཡོད་དེ། ག་ད་བ་ས་བཞི་ཕོ་དང༌། ང་མ་འ་གསུམ་མོ་
དང༌། ན་ར་ལ་གསུམ་མ་ནིང་བཅས་སོ། །
དྲི་བ། རྗེས་འཇུག་བཅུ་པོ་དེ་རྣམས་རྒྱུ་མཚན་གང་ལ་བརྟེན་ནས་
རྟགས་གསུམ་དུ་ཕྱེ་བ་ཡིན་ནམ། །
དྲིས་ལན། མུ་ཏིག་ཕྲེང་མཛེས་ལས། རྗེས་འཇུག་ལ་ཕོ་མོ་མ་ནིང་
གསུམ་དུ་དབྱེ་བ་ནི། རྗེས་འཇུག་དེ་ཉིད་མིང་གཞིའི་ ཡི་གེ་ གང་ལ་་་
ཞུགས་པ་ལས་བརྗོད་པའི་སྒྲ་གདངས་དྲག་ཞན་བར་མར་གྱུར་བའི་ཆ་ནས་
བཞག་དགོས་ཏེ། ཕོ་གསུམ་མོ་གཉིས་མ་ནིང་གསུམ། །དྲག་ཞན་བར་
མ་གསུམ་དུ་འཇུག ། ཅེས་གཞུང་འདིར་དངོས་སུ་བསྟན་པའི་རྒྱུ་མཚན་
གྱིས་སོ། །ཞེས་གསུངས་སོ། །
དྲི་བ། རྗེས་འཇུག་རྣམས་ཇི་ལྟར་འཇུག་པར་བྱེད་པའི་ཚུལ་ལ་་
གཉིས་ཡོད་པ་གང་དང་གང་ཡིན་ནམ། -
དྲིས་ལན། རྗེས་འཇུག་ཞུགས་ཚུལ་གྱིས་སྒྲ་དྲག་ཞན་དུ་འགྱུར་བ་
སྒྲའི་འཇུག་ཚུལ་དང་དེ་ ལྟར་ཞུགས་པས་དོན་ཅི་ཞིག་ སྟོན་པ་དོན་གྱི་



འཇུག་ཚུལ་བཅས་གཉིས་སོ། །
དྲི་བ། རྗེས་འཇུག་ལ་ནང་གསེས་ཀྱིས་རྟགས་བརྒྱད་དུ་དབྱེ་ཡོད་པ་
གང་དང་གང་ཡིན་ནམ། །
དྲིས་ལན། སྒྲའི་འཇུག་ཚུལ་གྱིས་ནང་གསེས་རྟགས་བརྒྱད་དུ་དབྱེ་
བ་ནི། ཕོ་ལ་སྐྱེས་བུ་རབ་འབྲིང་ཐ་གསུམ་དང་། མོ་ལ་མོ་ཙམ་དང་
ཤིན་ཏུ་མོ་གཉིས། མ་ནིང་ལ་འགྱུར་བ་མ་ནིང་དང་མཚན་གཉིས་མ་
ནིང་དང་། མཚན་མེད་མ་ནིང་གསུམ་སྟེ་བརྒྱུད་དོ། །
དྲི་བ། སྒྲ་གདངས་དྲག་པ་རྗེས་འཇུག་ཕོ་ཡིག་ལ་རྗེས་འཇུག་ཉིད་
ནང་ཕྲད་དུ་གྱུར་པ་ལ་བལྟོས་ནས་སྒྲ་དྲག་ཞན་བར་མ་སྟེ་སྐྱེས་བུ་རབ་
འབྲིང་ཐ་གསུམ་དུ་དབྱེ་སྟངས་ཅི་འདྲ་རེད་དམ།
དྲིས་ལན། རྗེས་ འཇུག་ གི་ ཕོ་ ག་ ལ་ ཡང་ འཇུག་ ས་ ཞུགས་ པ།
དཔེར་ན། དོན་གཟིགས་ལྟ་བུ་སྐྱེས་བུ་རབ་དང་། ཕོ་ཡིག་བ་ཡང་
འཇུག་ཅན། དཔེར་ན། ལས་དོན་བསྒྲུབས་ལྟ་བུ་སྐྱེས་བུ་འབྲིང་དང་།
ག་བ་ཡང་འཇུག་མེད་པ་དང་ད་སའི་མཐའ་ཅན་ཏེ་ད་དང་ས་རྗེས་འཇུག་
ཏུ་ཞུགས་པ། དཔེར་ན། བདག ཁབ། བསྟོད། སྐྱེས་ལྟ་བུ་ཐ་མ་
སྟེ་གསུམ་དུ་དབྱེའོ། །
དྲི་བ། སྒྲ་གདངས་ཞན་པ་རྗེས་འཇུག་མོ་ཡིག་ལའང་ནང་གསེས་
ཀྱིས་དྲག་པ་མོ་ཙམ་དང་ཞན་པ་ཤིན་ཏུ་མོ་ཏེ་གཉིས་སུ་དབྱེ་སྟངས་གང་
འདྲ་རེད་དམ།
དྲིས་ལན། རྗེས་འཇུག་ང་མ་གཉིས་ལ་ཡང་འཇུག་ས་ཞུགས་པ་་་
དཔེར་ན། བཞེངས། བསྒོམས་ལྟ་བུ་དྲག་པ་མོ་ཙམ་དང་། ང་མ་
88



ཡང་འཇུག་མེད་པ་དང་འ་ མཐའ་ཅན་ཏེ་འ་རྗེས་འཇུག་ ཏུ་ ཞུགས་ པ།
དཔེར་ན། མཐོང་། གཏམ། བཀའ་ལྟ་བུ་ཤིན་ཏུ་མོ་སྟེ་གཉིས་སུ་
དབྱེའོ། །
དྲི་བ། སྒྲ་གདངས་བར་མ་རྗེས་འཇུག་མ་ནིང་ལ་འགྱུར་བ་དང༌།
མཚན་གཉིས་དང༌། མཚན་མེད་གསུམ་དུ་དབྱེ་སྟངས་གང་འདྲ་རེད་
དམ། དེ་དག་ལ་འགྱུར་བ་མ་ནིང་དང་མཚན་གཉིས་མ་ནིང་མཚན་མེད་
མ་ནིང་ཞེས་ཟེར་དགོས་དོན་གང་ཡིན་ནམ།
དྲིས་ ལན། འགྱུར་ བ་ མ་ ནིང༌ ནི། བསྟན ད། བསྐོར ད།
སྩལད། རྐུན། བསྟར། བཙལ་ལྟ་བུ་མིང་གཞི་ཕོ་ཡིག་གི་མཐར་ན་ར་
ལ་གསུམ་ཡང་འཇུག་ཡོད་མེད་གཉིས་ཀ་དང་། ཕྱིན ད། འཕྲུལད།
ཐརད་ལྟ་བུ་མིང་གཞི་མ་ནིང་གི་མཐར་ན་ར་ལ་གསུམ་ཡང་འཇུག་ཡོད་པ་
གཉིས་ནི་ སྒྲ་གདངས་དྲག་ པ་ དང༌ ཕྲད་ པས་ དྲག་ པར་ འགྱུར་ བ་ དང༌།
འགྲན། འགུལ། འགོར་ལྟ་བུ་མིང་གཞི་མོ་ཡིག་གི་མཐར་ན་ར་ལ་
གསུམ་ཡང་འཇུག་མེད་པ་ནི་སྒྲ་གདངས་ཞན་པ་དང་ཕྲད་པས་ཞན་པར་
འགྱུར་བ་སྟེ། དེས་ན་དེ་གཉིས་ནི་འགྱུར་བ་མ་ནིང་ངོ༌། །འགྱུར་བ་མ་
ནིང་ཞེས་པ་ནི། མིང་གཞི་དྲག་པ་དང་ཕྲད་ན་དྲག་པ་དང་། མིང་
གཞི་ཞན་པ་དང་ཕྲད་ན་ཞན་པར་གྱུར་ཏེ། རང་གསོ་མི་ཟིན་པས་་་
འགྱུར་བ་དང་རྗེས་འཇུག་ཁོ་རང་མ་ནིང་ཡིན་པས་ན་འགྱུར་བ་མ་ནིང་
ཞེས་བརྗོད་དོ། །
མཚན་གཉིས་མ་ནིང་ནི། བརྒྱནད། བསྒྱུརད། བརྒལད་ལྟ་
བུ་མིང་གཞི་མོ་ཡིག་ཞན་པའི་མཐར་ན་ར་ལ་གསུམ་ཡང་འཇུག་དྲག་པ་
89



ཡོད་པ་ནི་སྒྲ་གདངས་དྲག་ཞན་གཉིས་ཀ་དང་ཕྲད་པས་མཚན་གཉིས་མ་
ནིང་ངོ༌། །
མཚན་གཉིས་མ་ནིང་ཞེས་པ་ནི། མིང་གཞི་མོ་ཡིག་དང་ཕྲད་པས་
མོའི་ཆ་དང་ལྡན། ཡང་འཇུག་ཕོ་ཡིག་དང་ཕྲད་པས་ཕོའི་ཆ་དང་ལྡན་
པས་ མཚན་ གཉིས་ དང༌། རྗེས་ འཇུག་ ཁོ་ རང་ མ་ ནིང༌ ཡིན་ པས།
མཚན་གཉིས་མ་ནིང་ཞེས་བརྗོད་དོ། །
མཚན་མེད་མ་ནིང་ནི། མཐུན། མཐོར། འཁྲུལ་ལྟ་བུ་མིང་
གཞི་མ་ནིང་གི་མཐར་ན་ར་ལ་གསུམ་ཡང་འཇུག་མེད་པ་ནི་སྒྲ་གདངས་
དྲག་ཞན་གཉིས་ཀ་དང་ཕྲད་པའི་དབང་གིས་མཚན་མེད་མ་ནིང་ཞེས་བྱ་
སྟེ། མིང་གཞི་དང་རྗེས་འཇུག་གཉིས་ཀ་མ་ནིང་ཡིན་ཞིང་། ཕོ་མོའི་
མཚན་མ་གང་ཡང་མེད་པས་མཚན་མེད་མ་ནིང་ཞེས་བརྗོད་དོ། །
དྲི་བ། མོ་ཡི་ཡི་གེ་མེད་ པ་ན། ། ཕོ་ཡིག་བརྗོད་པ་མེད་པར་་་་་
འགྱུར། །ཞེས་པའི་ཕོ་མོའི་ཡི་གེ་དེ་གང་ལ་ངོས་འཛིན་དགོས་སམ།
དྲིས་ལན། མོ་ཡི་ཡི་གེ་ཞེས་པ་དབྱངས་བཞི་དང༌། ཕོ་ཡིག་ཅེས་
པ་གསལ་བྱེད་སུམ་ཅུ་ལ་ངོས་འཛིན་དགོས་ཏེ། དཀའ་གནད་གསལ་
བའི་མེ་ལོང་ལས། མོ་ཡིག་དབྱངས་དང་མི་ལྡན་ན། ། ཕོ་ཡིག་གསལ་
བྱེད་བརྗོད་མི་ནུས། །ཞེས་སོ། །
བོད་ཀྱི་བརྡའི་བསྟན་བཅོས་སུམ་རྟགས་དག་གསུམ་གྱི་སྐྱར་སྦྱོང་དྲི་
བ་དྲིས་ལན་གྱི་ཚུལ་སྤེལ་བ་ལས་བརྡ་སྤྲོད་པ་རྟགས་ཀྱི་འཇུག་པའི་དྲི་བ་
དྲིས་ལན་གྱི་སྐོར་མདོ་ཙམ་བཤད་ཟིན་ཏོ། །
90



༄༅། །རྒྱུན་མཁོའི་དུས་གསུམ་དཔེར་བརྗོད།
ད་ནི་རྟགས་ཀྱི་འཇུག་པ་ལས། །
ཕོ་ནི་འདས་དང་ཞེས་སོགས་ཀྱི། །
དགོངས་དོན་བྱ་བྱེད་བདག་གཞན་དང༌། །
དུས་གསུམ་བསྐུལ་ཚིག་དང་བཅས་པའི། །
རྒྱུན་མཁོའི་དཔེར་བརྗོད་འགོད་པ་ལ། །
ལས་སམ་བྱ་ཡུལ་(བཀླག་བྱ་)མ་འོངས་གཞན། །
བྱེད་པ་(ཀློག་བྱེད་)བདག་ཡིན་དུས་ད་ལྟ། །
དེ་འོག་(བཀླགས་པ་)བྱས་ཟིན་འདས་པ་དང་། །
ཕྱི་མ་(ཀློགས་ཤིག་)བསྐུལ་ཚིག་ཀུན་ལ་འགྲེ། །
པར་སོགས། བརྐོ་བྱ་རྐོ་བྱེད་བརྐོས་ཟིན་རྐོས། །
ནོར་སོགས། བརྐུ་བྱ་རྐུ་བྱེད་བརྐུས་ཟིན་རྐུས། །
ལག་སོགས། བརྐྱང་བྱ་སྐྱོང་བྱེད་བརྐྱངས་ཟིན་སྐྱོངས། །
དཔོན་སོགས། བསྐོ་བྱ་སྐོ་བྱེད་བསྐོས་ཟིན་སྐོས། །
སྨན་སོགས། བསྐུ་བྱ་སྐུད་བྱེད་བསྐུས་ཟིན་སྐུས། །
དྲིན་གྱིས། བསྐྱང་བྱ་སྐྱོང་བྱེད་བསྐྱངས་ཟིན་སྐྱོངས། །
ལས་ལ། བསྐུལ་བྱ་སྐུལ་བྱེད་བསྐུལད་ཟིན་སྐུལད། །
གནས་སོགས། བསྐོར་བྱ་སྐོར་བྱེད་བསྐོརད་ཟིན་སྐོར། །
91



འཕྲིན་སོགས། བསྐུར་བྱ་སྐུར་བྱེད་བསྐུརད་ཟིན་སྐུརད། །
རྒྱབ་ཏུ། བསྒྱུར་བྱ་སྒྱུར་བྱེད་བསྒྱུར་ཟིན་སྒྱུར། ། །
ཁ་སོགས། བསྐང་བྱ་སྐོང་བྱེད་བསྐངས་ཟིན་སྐོངས། །
འཇིགས་ལས། བསྐྱབ་བྱ་སྐྱོབ་བྱེད་བསྐྱབས་ཟིན་སྐྱོབས། །
ཆུ་སོགས། བསྐུམ་བྱ་སྐོམ་བྱེད་བསྐམས་ཟིན་སྐོམ། །
ལག་སོགས། བསྐུམ་བྱ་སྐུམ་བྱེད་བསྐུམས་ཟིན་སྐུམས། །
གཞན་དུ། བསྐྱོད་བྱ་སྐྱོད་བྱེད་བསྐྱོད་ཟིན་སྐྱོད། །
ཕ་མཐར། བསྐྲད་བྱ་སྐྱོད་བྱེད་བསྐྲད་ཟིན་སྐྲོད །
ཇ་སོགས། བསྐོལ་བྱ་སྐོལ་བྱེད་བསྐོལད་ཟིན་སྐོལད། །
གཞན་དུ། བསྐྱལ་བྱ་སྐྱེལ་བྱེད་བསྐྱལད་ཟིན་སྐྱེལད། །
དྲི་སོགས། བཀྲུ་བྱ་འཁྲུ་བྱེད་བཀྲུས་ཟིན་ཁྲུས། །
ལམ་དུ། བཀྲི་བྱ་འཁྲིད་བྱེད་བཀྲིས་ཟིན་ཁྲིད། །
རྐུན་པོ། བཀྱིག་བྱ་འཁྱིག་བྱེད་བཀྱིགས་ཟིན་ཁྱིགས། །
རྡོ་སོགས། བསྒྲུག་བྱ་སྒྲུག་བྱེད་བསྒྲགས་ཟིན་སྒྲུགས། །
དོན་སོགས། བསྒྲུབ་བྱ་སྒྲུབ་བྱེད་བསྒྲུབས་ཟིན་སྒྲུབས། །
ཆུ་ལས། བསྒྲལ་བྱ་སྒྲོལ་བྱེད་བསྒྲལད་ཟིན་སྒྲོལད། ། །
གྲལ་སོགས། བསྒྲིག་བྱ་སྒྲིག་བྱེད་བསྒྲིགས་ཟིན་སྒྲིགས། །
གཅིག་ཏུ། བསྒྲིལ་བྱ་སྒྲིལ་བྱེད་བསྒྲིལད་ཟིན་སྒྲིལད། །
ཁྲིམས་སོགས། བསྒྲག་བྱ་སྒྲོག་བྱེད་བསྒྲགས་ཟིན་སྒྲོགས། །
བདེ་ལ། འགོད་བྱ་འགོད་བྱེད་བཀོད་ཟིན་འཁོད། །
སྐྱོན་སོགས། དགག་བྱ་འགོག་བྱེད་བཀག་ཟིན་ཁོག །
92



སྣོད་སོགས། དགང་བྱ་འགེང་བྱེད་བཀང་ཟིན་ཁོངས། །
ཤིང་སོགས། དགུག་བྱ་འགུགས་བྱེད་བཀང་ཟིན་ཁུག །
རྩྭ་སོགས། བརྔ་བྱ་རྔ་བྱེད་བརྔས་ཟིན་རྔོས། །
ཡོས་སོགས། བརྔོ་བྱ་རྗོད་བྱེད་བརྔོས་ཟིན་རྔོས། །
དགེ་རྩ། བསྔོ་བྱ་སྔོ་བྱེད་བསྔོས་ཟིན་སྔོས། །
ཤིང་སོགས། གཅད་བྱ་གཅོད་བྱེད་བཅད་ཟིན་ཆོད། །
རྡོ་སོགས། གཅག་བྱ་གཅོག་བྱེད་བཅག་ཟིན་ཆོག །
ཐག་པས། བཅིང་བྱ་འཆིང་བྱེད་བཅིངས་ཟིན་ཆིངས། །
ཞབས་ཀྱིས། བཅག་བྱ་འཆག་བྱེད་བཅགས་ཟིན་ཆོག །
ཆུ་སོགས། བཅུ་བྱ་འཆུ་བྱེད་བཅུས་ཟིན་ཆུས། །
ནོར་སོགས། བཅོལ་བྱ་འཆོལ་བྱེད་བཅོལ་ཟིན་ཆོལ། །
ཕན་ཚུན། བརྗེ་བྱ་རྗེ་བྱེད་བརྗེས་ཟིན་རྗེས། །
གཏམ་སོགས། བརྗོད་བྱ་རྗོད་བྱེད་བརྗོད་ཟིན་རྗོད། །
ལག་གིས། བསྙབ་བྱ་སྙོབ་བྱེད་བསྙབས་ཟིན་སྙོབས། །
ཆང་སོགས། བསྙལ་བྱ་སྙོལ་བྱེད་བསྙལད་ཟིན་སྙོལད།
རྗེས་སུ། བསྙེག་བྱ་སྙེག་བྱེད་བསྙེགས་ཟིན་སྙེགས། ། །
ལེགས་ཉེས། བརྟག་བྱ་རྟོག་བྱེད་བརྟགས་ཟིན་རྟོགས། །
གཞན་ལ། བརྟེན་བྱ་རྟེན་བྱེད་བརྟེནད་ཟིན་རྟོནད། །
རྣག་སོགས། བརྟོལ་བྱ་རྟོལ་བྱེད་བརྟོལད་ཟིན་རྟོལད། །
མིག་གིས། བལྟ་བྱ་ལྟ་བྱེད་བལྟས་ཟིན་ལྟོས། །
སྦྱིན་སོགས། གཏང་བྱ་གཏོང་བྱེད་བཏང་ཟིན་ཐོངས། །
93



ཆོས་སོགས། གཏག་བྱ་འཐག་བྱེད་བཏགས་ཟིན་ཐོགས། །
སྤུ་སོགས། བཏོགས་བྱ་འཐོག་བྱེད་བཏོགས་ཟིན་ཐོགས། །
ཇ་སོགས། བཏུང་བྱ་འཐུང་བྱེད་བཏུང་ཟིན་ཐུངས། །
ཐལ་མོ། བརྡབ་བྱ་རྡེབ་བྱེད་བརྡབས་ཟིན་རྡོབས། ། །
རྔ་སོགས། བརྡུང་བྱ་རྡུང་བྱེད་བརྡུངས་ཟིན་རྡུངས། །
དབྱུག་པས། བརྡེག་བྱ་རྡེག་བྱེད་བརྡེགས་ཟིན་རྗེགས། །
གྲི་སོགས། བརྡར་བྱ་རྡོར་བྱེད་བརྡརད་ཟིན་རྡོརད། །
ཟས་སོགས། བལྡད་བྱ་ལྡད་བྱེད་བལྡད་ཟིན་ལྡད། ། །
མཉམ་དུ། བསྡེབ་བྱ་སྡེབ་བྱེད་བསྡེབས་ཟིན་སྡེབས། །
གཅིག་ཏུ། བསྡོམ་བྱ་སྡོམ་བྱེད་བསྡམས་ཟིན་སྡོམས། །
ཐག་པས། བསྡམ་བྱ་སྡོམ་བྱེད་བསྡམས་ཟིན་སྡོམས། །
ཕྱུགས་སོགས། བདའ་བྱ་འདེད་བྱེད་བདས་ཟིན་དེད། །།
གདན་སོགས། གདིང་བྱ་འདིང་བྱེད་བཏིང་ཟིན་ཐིངས། །
མིང་སོགས། གདགས་བྱ་འདེགས་བྱེད་བཏགས་ཟིན་ཐོགས། །
ཕྱག་ཏུ། བསྣམ་བྱ་སྣོམ་བྱེད་བསྣམས་ཟིན་སྣོམས། །
མཚོན་སོགས། བསྣུན་བྱ་སྣུན་བྱེད་བསྣུན་ཟིན་སྣུནད། །
འོག་ཏུ། གནན་བྱ་གནོན་བྱེད་མནན་ཟིན་ནོནད། །
བྱ་ངན། སྤང་བྱ་སྤོང་བྱེད་སྤངས་ཟིན་སྤོངས། །
བླ་མར། དབུལ་བྱ་འབུལ་བྱེད་ཕུལ་ཟིན་ཕུལ། །
གཏན་ལ། དབབ་བྱ་འབེབས་བྱེད་ཕབ་ཟིན་ཕོབ། །
བསྟན་བཅོས། བརྩམ་བྱ་རྩོམ་བྱེད་བརྩམས་ཟིན་རྩོམས། །
94



ཚགས་ཀྱིས། བཙག་བྱ་འཚག་བྱེད་བཙགས་ཟིན་ཚོགས། །
ནོར་སོགས། བཙོང་བྱ་འཚོང་བྱེད་བཙོངས་ཟིན་ཚོངས། །
ཤུ་སོགས། བཙོ་བྱ་འཚོད་བྱེད་བཙོས་ཟིན་ཚོས། ། །
གོས་སོགས། བཙེམ་བྱ་འཚེམ་བྱེད་བཙེམས་ཟིན་ཚེམས། །
ཕྱག་སོགས། བཙལ་བྱ་འཚོལ་བྱེད་བཙལད་ཟིན་ཚོལ། །
ས་ལ། གཞག་བྱ་འཇོག་བྱེད་བཞག་ཟིན་ཞོག །
ནང་དུ། གཞུག་བྱ་འཇུག་བྱེད་བཅུག་ཟིན་ཆུགས། །
དགྲ་སོགས། གཞོམ་བྱ་འཇོམས་བྱེད་བཅོམ་ཟིན་ཆོམས། །
འོ་མ། བཞོ་བྱ་འཇོ་བྱེད་བཞོས་ཟིན་ཞེས། །
ཤིང་སོགས། བཞོག་བྱ་འཇོག་བྱེད་བཞོགས་ཟིན་ཞོགས། །
རྡུལ་དུ། བརླག་བྱ་རློག་བྱེད་བརླགས་ཟིན་རློགས། །
ཤིང་སོགས། བཤག་བྱ་གཤོག་བྱེད་བཤགས་ཟིན་ཤོགས། །
ཆོས་སོགས། བཤད་བྱ་འཆད་བྱེད་བཤད་ཟིན་ཤོད། །
སྒྱུ་མས། བསླུ་བྱ་སླུ་བྱེད་བསླུས་ཟིན་སླུས། །
མེ་ལ། བསྲེག་བྱ་སྲེག་བྱེད་བསྲེགས་ཟིན་སྲེགས། །
ཁྱིམ་སོགས། བསྲུང་བྱ་སྤུང་བྱེད་བསྲུངས་ཟིན་སྲུངས། ། །
དྲིན་སོགས། བསབ་བྱ་གསོབ་བྱེད་བསབས་ཟིན་སོབས། །
ནོར་སོགས། བསག་བྱ་གསོག་བྱེད་བསགས་ཟིན་སོགས། །
ལུག་སོགས། གསད་བྱ་གསོད་བྱེད་བསད་ཟིན་སོད། །
ཡོན་ཏན། བསླབ་བྱ་སློབ་བྱེད་བསླབས་ཟིན་སློབས། །
དོན་ལ། བསམ་བྱ་སེམས་བྱེད་བསམ་ཟིན་སོམས། ། ་
་ ་ 95



བོད་ཀྱི་བརྡའི་བསྟན་བཅོས་སུམ་རྟགས་དག་གསུམ་གྱི་བསྐྱར་སྦྱོང་
དྲི་བ་དྲིས་ལན་གྱི་ཚུལ་དུ་སྤེལ་བ་ལས་རྒྱུན་མཁོའི་དུས་གསུམ་གྱི་དཔེར་
བརྗོད་མདོ་ཙམ་བཤད་ཟིན་ཏོ། །
.. འདིའི་དཔྱད་གཞིར་བཟུང་བའི་སུམ་རྟགས་དག་གསུམ་གྱི་གཞུང་
ནི། ཨ་ལག་ཤ་བསྟན་དར་ལྷ་རམས་པས་མཛད་པའི་དག་ཡིག་འཁྲུལ་
སྤོངས་སྐྱ་རེངས་གསར་པ་ དང༌། དབྱངས་ཅན་རོལ་བའི་འོ་མཚོས་་་་
མཛད་པའི་དག་ཡིག་མཁས་པ་དགའ་སྐྱེད་རྩ་འགྲེལ་གཉིས། དགེ་་་
བཤེས་འཇིགས་མེད་དམ་ཆོས་ཀྱིས་མཛད་པའི་དག་ཡིག་ཤེས་བྱ་རབ་་
གསལ། མཁས་དབང་ཚེ་ཏན་ཞབས་དྲུང་གིས་མཛད་པའི་ཐོན་མིའི་
དགོངས་རྒྱན་དང་ཐོན་མིའི་ཞལ་ལུང་གཉིས། སྤྱི་ཏི་ཛྷཱ་ཀིརྟིའི་སྨྲ་སྒོ་
མཚོན་ཆ་རྩ་འགྲེལ། དཀོན་མཆོག་ཆོས་གྲགས་ཀྱིས་མཛད་པའི་སུམ་
རྟགས་འགྲེལ་པ་ལེགས་བཤད་སྣང་བྱེད་ནོར་བུ། པྲ་ཏི་དགེ་བཤེས་རིན་
ཆེན་དོན་གྲུབ་ཀྱིས་མཛད་པའི་སུམ་ཅུ་པའི་འགྲེལ་པ་ཀུན་ཏུ་བཟང་པོའི་
དགོངས་རྒྱན། སི་ཏུ་པཎ་ཆེན་གཙུག་ལག་ཆོས་ཀྱི་སྣང་བས་མཛད་པའི་
སུམ་རྟགས་འགྲེལ་ཆེན་མཁས་པའི་མགུལ་རྒྱན་མུ་ཏིག་ཕྲེང་མཛེས། ཨ་
ཀྱཱ་ཡོངས་འཛིན་དབྱངས་ཅན་དགའ་བའི་བློ་གྲོས་ཀྱིས་མཛད་པའི་རྟགས་
འཇུག་གི་དགོངས་འགྲེལ་རབ་གསལ་སྣང་བ་དང་། རྟགས་འཇུག་གི་
དཀའ་གནད་ཉུང་གསལ་འཕྲུལ་གྱི་ལྡེ་མིག རྣམ་དབྱེ་བྱ་བྱེད་སོགས་ཀྱི་
དཀའ་གནད་གསལ་བའི་མེ་ལོང་གསུམ། དངུལ་ཆུ་དྷརྨ་བྷ་དྲས་མཛད་
པའི་ སི་ ཏུའི་ཞལ་ལུང༌། གསེར་ཏོག་བློ་བཟང་ཚུལ་ཁྲིམས་རྒྱ་མཚོས་
མཛད་པའི་སུམ་རྟགས་འགྲེལ་བ་ངོ་མཚར་འཕྲུལ་གྱི་ལྡེ་མིག དབྱངས་
96



ཅན་ངག་དབང་གིས་མཛད་པའི་སུམ་རྟགས་བཤད་སྦྱར་ལེགས་བཤད་
གཅེས་བསྡུས། བཀྲས་ལྷུན་དཀའ་ཆེན་པད་མ་ལགས་ཀྱིས་མཛད་པའི་
དཀའ་གནད་གསལ་བའི་མེ་ལོང་གི་འགྲེལ་པ་རིགས་ལམ་འཕྲུལ་གྱི་ལྡེ་མིག་
དང༌། སུམ་ཅུ་པའི་ཟུར་རྒྱན་ལེགས་བཤད་པད་མ་དཀར་པོའི་འཕྲེང་བ་
གཉིས། མཁས་དབང་དམུ་དགེ་བསམ་གཏན་ གྱིས་ མཛད་པའི་བརྡ་་
སྤྲོད་བློ་གསལ་དགའ་སྟོན། གཞིས་རྩེ་དགེ་འོས་སློབ་གྲྭའི་སུམ་རྟགས་
སློབ་ཁྲིད་ཀྱི་སློབ་དེབ་བཅས་ཡིན། །
སྨྲས་པ། སུམ་རྟགས་དག་གསུམ་བསྐྱར་སྦྱོང་དྲིས་ལན་ཚུལ། །
ལེགས་བཤད་གཞུང་མང་ལས་བཏུས་སྤེལ་ཁུལ་འདི། །
སྔར་སྦྱངས་དོན་རྣམས་མི་བསྐྱུད་དྲན་བསྐུལ་དང་། །།
སློབ་ཐོན་འབྲས་བཟང་སྨིན་པའི་རྒྱུར་རེ་ནས། །
ཁོ་བོ་སྦྱངས་བརྩོན་ནུས་པ་ཆེས་ཕྲ་ཞིང་། །
ལེགས་ཉེས་འབྱེད་པའི་བློ་མིག་མི་གསལ་བས། །
མ་རྟོགས་ལོག་རྟོག་ཐེ་ཚོམ་གང་མཆིས་ན། །
ཟོལ་ མེད་ ལྷག་ བསམ་ དག་ པའི་ གདམས་ངག་སྩོལད། །
ཅེས་པ་འདི་ནི་རབ་བྱུང་བཅུ་བདུན་པའི་ཆུ་སྤྲེལ་ལོའི་གྲོ་བཞིན་ཟླ་བའི་
དཀར་ཕྱོགས་རྒྱལ་བ་གསུམ་པའི་ཉིན་རྫོགས་པར་བྲིས་ པ་ དགེ་ལེགས་་་
འཕེལ། །
97
，



༄༅། །ཐོན་མིའི་ལེགས་བཤད་སུམ་ཅུ་པའི་
སྙིང་པོ་ལྗོན་པའི་དབང་པོ་བཞུགས་སོ། །
ན་མོ་གུ་རུ་མཉྫ་གྷོ་ཥཱ་ཡ། །
བླ་མ་མཆོག་དང་དབྱེར་མེད་པའི། ། འཇམ་པའི་དབྱངས་ལ་གུས་བཏུད་་
ནས། །ཐོན་མིའི་ལེགས་བཤད་སུམ་ཅུ་པའི། ། སྙིང་པོ་མདོར་བསྡུས་བཤད་པར་
བྱ། ། དབྱངས་ཀྱི་བྱ་བ་གསལ་པོ་རུ། །བྱེད་པ་ཨི་ཨུ་ཨེ་ཨོ་བཞི། །གསལ་བྱེད་ཀ་
སོགས་སུམ་ཅུ་ཡིན། །ག་ང་ད་ན་བ་མ་འ། །ར་ལ་ས་རྣམས་རྗེས་འཇུག་བཅུ། །ད་
དང་ས་གཉིས་ཡང་འཇུག་སྟེ། ། ད་ནི་ན་ར་ལ་གསུམ་དང་། ། ས་ནི་ག་ང་བ་མར་
འཐོབ། །ག་ད་བ་མ་འ་སྔོན་འཇུག ། གོ་ངོ་དོ་ནོ་བོ་མོ་འོ། །རོ་ལོ་སོ་ཏོ་སླར་བསྡུ་
སྟེ། །རྫོགས་ཚིག་ཟླ་སྡུད་ཅེས་ཀྱང་བྱ། །དྲག་ཡོད་ཏོ་དང་མཐའ་མེད་འོ། །གཞན་
རྣམས་མིང་མཐའི་རྗེས་མཐུན་སྦྱར། །སུ་ར་རུ་དུ་ན་ལ་ཏུ། །ལ་དོན་རྣམ་པ་བདུན་
ཡིན་ཏེ། །རྣམ་དབྱེ་གཉིས་བཞི་བདུན་པ་དང༌། །དེ་ཉིད་ཚེ་སྐབས་རྣམས་ལ་འཇུག
ས་སུ་ག་བ་དྲག་མཐར་ཏུ། །ང་ད་ན་མ་ར་ལ་དུ། །འ་དང་མཐའ་མེད་ར་དང་རུ། །
གི་ཀྱི་གྱི་འི་ཡི་ལྔ་པོ། །རྣམ་དབྱེ་དྲུག་པ་འབྲེལ་སྒྲ་དང་། །དེ་རྣམས་ས་མཐའ་ཅན་
ལྔ་ནི། །རྣམ་དབྱེ་གསུམ་པ་བྱེད་སྒྲ་སྟེ། །སྦྱོར་ཚུལ་ན་མ་ར་ལ་གྱི། །ད་བ་ས་ཀྱི་ག་ང་
གི ། འ་དང་མཐའ་མེད་འི་དང་ཡི། །ཀྱང་ཡང་འང་གསུམ་རྒྱན་སྡུད་དེ། །ག་ད་
བ་ས་དྲག་མཐར་ཀྱང༌། །ང་ན་མ་ར་ལ་མཐར་ཡང་། །འ་དང་མཐའ་མེད་འང་དང་
98



ཡང་། །ཏེ་དེ་སྟེ་གསུམ་ལྷག་བཅས་ཏེ། །ན་ར་ལ་ས་དྲག་མཐར་ཏེ། །ད་དེ་ག་ང་བ་
མ་འ། །མཐའ་མེད་རྣམས་ལ་ས་སྟེ་འཐོབ། །གམ་ངམ་དམ་ནམ་བམ་མམ་འམ། །
རམ་ལམ་སམ་ཏམ་འབྱེད་སྡུད་དེ། །སྦྱོར་ཚུལ་སླར་བསྡུའི་སྐབས་དང་མཚུངས། །
ར་རུ་འི་ཡི་འང་ཡང་རྣམས། །རྐང་པ་མི་སྐོང་སྐོང་བའི་ཁྱད། །འོ་འུ་འམ་གྱི་གོང་དུ་
ཚེག །མེད་དང་ཡོད་པའང་དེ་བཞིན་ཡིན། །ནས་ལས་འབྱུང་ཁུངས་དགར་སྡུད་
དེ། ། འབྱུང་ཁུངས་དངོས་ལ་གང་སྦྱར་འཐུས། །རིགས་མཐུན་དགར་ནས་མི་་་
མཐུན་ལས། །སྡུད་ལ་ནས་སྒྲ་ཁོ་ན་འཇུག །ཀྱེ་དང་ཀྭ་ཡེ་འབོད་སྒྲ་སྟེ། །ཕལ་
ཆེར་མིང་གི་ཐོག་མར་སྦྱོར། ། ནི་ནི་དགར་དང་བརྣན་པའི་སྒྲ། ། དང་ནི་སྡུད་་་
འབྱེད་རྒྱུ་མཚན་དང་། །ཚེ་སྐབས་གདམས་ངག་ལྔ་ལ་འཇུག ། མིང་གི་ཐོག་མའི་
དེ་སྒྲ་ནི། །ཐ་སྙད་འདས་མ་ཐག་པ་དང་། ། རྣམ་གྲངས་གཞན་ཅན་གཉིས་ལ་
འཇུག ། ཅི་ཇི་སུ་གང་སྤྱི་སྒྲ་སྟེ། །ཞིག་སྟེ་སླད་སྒྲ་ཕྱིར་ལ་ཅི། །སྙེད་སྲིད་ལྟར་
བཞིན་སྐད་ལ་ཇི། ། སུ་ནི་གང་ཟག་གང་ཀུན་ལའོ། ། ན་རོ་ཡོད་མེད་པ་བ་མ། །
བདག་པོའི་སྒྲ་སྟེ་ག་ད་ན། །བ་མ་ས་དང་དྲག་མཐར་པ། །ང་འ་ར་ལ་མཐའ་མེད་
ལ། །བདག་སྒྲ་ཡར་གྱུར་བ་དང་ནི། །ཆ་ལ་པ་ཉིད་སྦྱོར་བ་ལེགས། །མིང་མཐའི་པ་
བའང་ཕལ་ཆེར་འདྲ། ། མ་ནི་ངེས་མེད་སྐབས་དང་སྦྱར། ། མ་མི་མིན་མེད་དགག་
སྒྲ་སྟེ། །མ་ནི་ཐོག་མ་མིན་མེད་མཇུག་། མ་ནི་བར་གྱི་གསལ་བྱེད་ལའང་། །ཚིག་
ཕྲད་ཞིང་སོགས་ང་ན་མ། །འ་དང་ར་ལ་མཐའ་མེད་མཐར། །ཞིང་ཞེས་ཞེ་འོ་ཞེ་ན་
ཞིག ། ག་ད་བ་དང་ད་དྲག་མཐར། ། ཅིང་ཅེས་ཅེ་འོ་ཅེ་ན་ཅིག ། ས་མཐར་
དམིགས་བསལ་ཞེས་མ་གཏོགས། །ཤིང་ཤིག་ཤེ་འོ་ཤེ་ན་འཐོབ། །འོན་ཀྱང་ཁ་ཅིག་
99



ལྷན་ཅིག་སོགས། ། མིང་གི་ཆ་དང་མ་ནོར་གཅེས། ། རྐྱང་པ་འཕུལ་ལ་འ་མཐའ་
དགོས། ། གུག་སྐྱེད་བརྩེགས་འདོགས་ ཅན་ལ་སྤང༌། ། ལྷུག་པའི་དོན་དང་མིང་་་
མཚམས་དང་། ། དོན་འབྲིང་འབྱེད་དང་དོན་ཉུང་རྫོགས། ། ཚིགས་བཅད་ག་་་་
མཐར་ཆིག་ཤད་བྱ། ། རྫོགས་ཚིག་མཐའ་ཅན་ལྷུག་པ་དང་། ། ཚིགས་བཅད་རྐང་
མཐར་ཉིས་ཤད་འཐོབ། ། དོན་ཚན་ཆེན་མོ་རྫོགས་པ་དང༌། ། ལེའུའི་མཚམས་སུ་
བཞི་ཤད་དགོས། །ང་ཡིག་མ་གཏོགས་ཡིག་ཤད་དབར། ། ཚེག་མེད་དེ་སོགས་ཞིབ་
ཏུ་འབད། །ཚིག་གི་ལོ་མས་མ་བསྒྲིབས་ཤིང༌། །དོན་གྱི་འབྲས་བུ་གཡུར་ཟ་བའི། །
ལེགས་བཤད་ལྗོན་པའི་དབང་པོ་འདི། །དབྱངས་ཅན་གྲུབ་པའི་རྡོ་རྗེས་སྤེལ། །
ཤུབྷཾ། །
100



༄༅། །རྟགས་ཀྱི་འཇུག་པའི་སྙིང་པོའི་དོན་མདོ་
ཙམ་བརྗོད་པ་དཀའ་གནད་གསལ་བའི་
མེ་ལོང་ཞེས་བྱ་བ་བཞུགས་སོ། །
ན་མོ་མཉྫ་ཤི་ཡེ། །
རྒྱལ་ཀུན་མཁྱེན་པའི་ཡེ་ཤེས་དཔྱིད། ། གཞོན་ནུའི་གཟུགས་ཀྱི་རྣམ་རོལ་་
བ། ། རྗེ་བཙུན་བསྟན་པའི་འཁོར་ལོ་དང༌། ། དབྱེར་མེད་བླ་མའི་ཞབས་བཏུད་
ནས། །མཁས་མཆོག་ཐོན་མིའི་ཐུགས་མཚོ་ལས། །བྱུང་བའི་བརྡ་སྤྲོད་ཕྱི་མོ་མཆོག
རྟགས་ཀྱི་འཇུག་པའི་སྙིང་པོའི་དོན། །མདོར་བསྡུས་ཚིག་གིས་གསལ་བར་བྱ། །
སྤྱིར་ན་དབྱངས་མོ་གསལ་བྱེད་ཕོ། །དེ་ཕྱིར་ཀཱ་ལི་སུམ་ཅུ་པོ། །ཕོ་ཡི་ཡི་གེ་འབའ་
ཞིག་ལ། །ནང་གསེས་སྡེ་ཚན་ལྔར་དབྱེ་སྟེ། །ཀ་ཅ་ཏ་པ་ཙ་རྣམས་ཕོ། །ཁ་ཅ་ཐ་ཕ་
ཚ་མ་ནིང་། །ག་ཇ་ད་བ་ཛ་ཝ་ཞ། །ཟ་འ་ཡ་ཤ་ས་རྣམས་མོ། །ང་ཉ་ན་མ་ཤིན་ཏུ་
མོ། །ར་ལ་ཧ་ཨ་མོ་གཤམ་སྟེ། ། ཨ་ནི་མཚན་མེད་ཅེས་ཀྱང་བྱ། །སྔོན་འཇུག་ལྔ་ཡི་
བ་ཡིག་ཕོ། །ག་ད་མ་ནིང་འ་མོ་ཡིག ། མ་ནི་ཤིན་ཏུ་མོ་ཡིན་ནོ། །དེ་རྣམས་གང་
ལ་གང་འཇུག་ན། །ཕོ་ཡིག་བ་ནི་ཀ་ཅ་ཏ། །ཙ་ག་ང་ཇ་ཉ་ད་ན། །ཛ་ཞ་ཟ་ར་ཤ་
སར་འཇུག ། མ་ནིང་ག་ནི་ཅ་ཏ་ཙ། །ཉ་ད་ན་ཞ་ཟ་ཡ་ཤ །སར་འཇུག་མ་ནིང་
ད་ཡིག་ནི། །ཀ་པ་ག་བ་ང་མར་འཇུག །མོ་ཡིག་འ་ནི་ག་ཇ་ད། །བ་ཛ་ཁ་ཆ་ཐ་ཕ་
ཚར། །ཤིན་ཏུ་མོ་ཡི་མ་ཡིག་ནི། །ཁ་ཆ་ཐ་ཚ་ག་ཇ་ད། །ཛ་ང་ཉ་ན་རྣམས་ལ་འཇུག
101



ཇི་ལྟར་འཇུག་པར་བྱེད་ཅེ་ན། །ཕོ་ནི་སྒྲ་རྩོལ་དྲག་པར་འཇུག །མ་ནིང་རན་པར་
འཇུག་པ་ཡིན། ། མོ་ནི་ཞན་པའི་ཚུལ་གྱིས་ཏེ། །ཤིན་ཏུ་མོ་ནི་མཉམ་པས་སོ། །ཅི་
ཕྱིར་འཇུག་པར་བྱེད་ཅེ་ན། ། ཐོག་མར་འདི་ལྟར་ཤེས་དགོས་ཏེ། །ལས་གང་ཞིག་
ལ་བྱེད་པ་པོ། །གཞན་དང་དངོས་སུ་འབྲེལ་བ་ཡི། ། དབང་དུ་བྱས་ནས་བྱེད་པོ་
དང་། །དེ་ཡི་བྱེད་པ་གཉིས་པོ་ནི། །དངོས་པོ་བདག་ཡིན་བྱ་ཡུལ་དང་། །བྱ་བ་
གཉིས་པོ་དངོས་པོ་གཞན། །དེ་བཞིན་བྱེད་པ་པོ་གཞན་དང་། །དངོས་སུ་འབྲེལ་
མིན་ཇི་ལྟར་ཡང་། །བྱ་བ་བྱས་ཟིན་འདས་པ་དང་། །བྱ་བ་བྱེད་འགྱུར་མ་འོངས་
དང༌། །བྱེད་བཞིན་པ་ནི་ད་ལྟ་བ། །དེ་ཕྱིར་དུས་གསུམ་དབྱེ་བས་ནི། །བྱེད་ལས་
དང་འབྲེལ་ངག་གི་ནི། །སྦྱོར་བ་ཀུན་ལ་ཁྱབ་པ་ཡིན། །བདག་གཞན་དབྱེ་བས་དེ་
ཙམ་དུ། །ཁྱབ་པ་མིན་ཡང་བྱེད་པོ་དང་། །བྱ་ཡུལ་བསྡུ་ཕྱིར་དབྱེ་བ་དེ། །མཛད་
ནས་བདག་གཞན་དང་འབྲེལ་བའི། །བྱ་བྱེད་རྣམས་ཀྱང་དེའི་ཁོངས་བསྡུས། །
དེས་ན་དུས་གསུམ་དུ་དབྱེ་བ། །བདག་གཞན་དབྱེ་བས་མ་ཁྱབ་པ། །བསྡུ་བའི་
དོན་དུ་ཤེས་དགོས་པར། ། གསུངས་ཀྱང་སྔོན་འཇུག་འ་ཡིག་སྐབས། །བྱེད་ལས་
ཙམ་དང་འབྲེལ་བ་ཡི། །དངོས་པོ་བདག་ལའང་འཇུག་པ་མཐོང་། །དེ་ལྟར་ངེས་
ནས་ཕོ་ཡིག་བ། ། བསྒྲུབས་སོ་ལྟ་བུ་འདས་པ་དང་། ། བསྒྲུབ་བྱའི་ལྷ་དང་བསྒྲུབ་
པར་བྱ། །ཞེས་སོགས་དངོས་པོ་གཞན་ལ་འཇུག ། མ་ནིང་ག་ད་གཉིས་པོ་ནི། །
གཅོད་པ་པོ་དང་གཅོད་པར་བྱེད། །གཅོད་པར་འགྱུར་དང་དཀྲི་བ་པོ། །དཀྲི་བར་
བྱེད་དང་དཀྲི་བར་འགྱུར། །ཞེས་སོགས་དངོས་པོ་བདག་དོན་དང་། །གཅད་བྱའི་
ཤིང་དང་གཅད་པར་བྱ། །དཀྲི་བྱའི་སྣལ་མ་དཀྲི་བར་བྱ། །ཞེས་སོགས་དངོས་པོ་
102



གཞན་དོན་དང་། །གཅོད་བཞིན་པ་དང་དཀྲི་བཞིན་པ། །ཞེས་སོགས་ད་ལྟ་བསྒྲུབ་
ཆེད་ འཇུག ། མོ་ཡིག་འ་ནི་འཆད་པ་པོ། ། འཆད་པར་བྱེད་དང་འཆད་པར་
འགྱུར། ། ཞེས་སོགས་དངོས་པོ་བདག་དངོས་དང་། ། འགྲོ་བ་པོ་དང་འགྲོ་བར་
བྱེད། །ཅེས་སོགས་བདག་དོན་ཕལ་པ་དང་། །འཁྱིལ་ལོ་ཞེས་སོགས་ད་ལྟ་དང་། །
འཁྱིལ་བར་འགྱུར་སོགས་མ་འོངས་འཇུག ། ཤིན་ཏུ་མོ་ཡི་མ་ཡིག་ནི། ། བདག་
གཞན་དུས་གསུམ་མཉམ་པར་འཇུག ། འོན་ཀྱང་བྱེད་པོ་གཞན་དངོས་དང་། །
འབྲེལ་བའི་འདས་ལ་འ་སྔོན་འཇུག ། མེད་པར་ངེས་ཤིང་ག་ད་ཉུང་། །ད་ལྟ་བ་
ལ་བ་སྔོན་འཇུག །ཉུང་ཞིང་མགོ་ཅན་ད་ལྟ་བར། །བས་འཕུལ་མེད་པར་ངེས་པ་
ཙམ། །གཞན་ཡང་བས་འཕུལ་ཅན་ཕལ་ཆེར། །བྱེད་པ་པོ་ནི་ད་ལྟ་དང་། །བྱ་ཡུལ་
མ་འོངས་པར་བསྡུས་ནས། །འདས་ལ་བས་འཕུལ་ཡང་འཇུག་ཡོད། ། ད་ལྟ་བ་ལ་
གཉིས་ཀ་མེད། །མ་འོངས་འཕུལ་ཡོད་ཡང་འཇུག་མེད། །བསྐུལ་ཚིག་འཕུལ་མེད་
ཡང་འཇུག་ཡོད། ། སྐབས་འགར་འདས་དང་བསྐུལ་ཚིག་ལ། ། ས་རྐྱང་སྦྱར་བས་
འཐུས་པའང་ཡོད། །རྗེས་འཇུག་ཡི་གེ་བཅུ་པོ་ཡི། །ག་ད་བ་ས་བཞི་རྣམས་ཕོ། །ང་
མ་འ་གསུམ་མོ་ཡིན་ཅིང་། །ན་ར་ལ་གསུམ་མ་ནིང་སྟེ། །མིང་གཞིའི་ཡི་གེ་ཀུན་ལ་
འཇུག །ཇི་ལྟར་འཇུག་ཚུལ་གཉིས་ཡིན་ཏེ། །དང་པོ་སྒྲ་ཡི་འཇུག་ཚུལ་ནི། །ཕོ་
ཡིག་ག་ཡིག་ཡང་འཇུག་ཅན། ། སྐྱེས་བུ་རབས་དང་ཕོ་ཡིག་བ། །ཡང་འཇུག་ཅན་
ནི་སྐྱེས་བུ་འབྲིང༌། །ག་བ་ཡང་འཇུག་མེད་པ་དང་། ། ད་སའི་མཐའ་ཅན་ཐ་མ་
སྟེ། ། དྲག་པ་ཕོ་ལའང་ནང་གསེས་ཀྱིས། ། དྲག་ཞན་བར་མ་གསུམ་དུ་དབྱེ། ། དེ་
བཞིན་ཞན་པ་མོ་ལ་ཡང་། ། ནང་གསེས་དྲག་ཞན་གཉིས་དབྱེ་སྟེ། །ང་མ་ཡང་་
103



འཇུག་ཅན་མོ་དང་། །ང་མ་ཡང་འཇུག་མེད་པ་དང༌། །འ་མཐའ་ཅན་རྣམས་ཤིན་
ཏུ་མོ་དང་། ། བར་མ་མ་ནིང་ན་ར་ལ། ། ཡང་འཇུག་ཡོད་དམ་མེད་ཀྱང་རུང་། །
མིང་གཞི་ཕོ་ཡིག་མཐར་ཡོད་དང་། །མིང་གཞི་མ་ནིང་རྗེས་སུ་ནི། ། ཡང་འཇུག་
དང་བཅས་ཞུགས་པ་ན། །དྲག་དང་ཕྲད་པས་དྲག་པར་འགྱུར། །མིང་གཞི་མོ་ཡིག་
རྗེས་སུ་ནི། ། ཡང་འཇུག་མེད་པར་ཞུགས་པ་ན། ། ཞན་དང་ཕྲད་པས་ཞན་པར་
འགྱུར། །དེ་གཉིས་འགྱུར་བ་མ་ནིང་ཡིན། ། མིང་གཞི་མོ་ཡིག་རྗེས་སུ་ནི། ། ཡང་
འཇུག་དང་བཅས་ཞུགས་པ་ན། ། དྲག་ཞན་གཉིས་ཀའི་ ཆ་ལྡན་ཕྱིར། ། མཚན་་
གཉིས་མ་ནིང་ཞེས་སུ་གྲགས། ། མིང་གཞི་མ་ནིང་རྗེས་སུ་ནི། ། ཡང་འཇུག་མེད་
པར་ཞུགས་པ་ན། །དྲག་ཞན་གང་དུའང་མི་འགྱུར་བས། །མཚན་མེད་མ་ནིང་ཞེས་
སུ་འདོད། ། གཉིས་པ་དོན་ལ་གཉིས་ཡོད་པའི། །སྔ་མ་གང་ལྟར་འགྱུར་བ་ནི། །
རྗེས་འཇུག་གང་ལ་ཞུགས་པ་ཡི། །མིང་དེས་བདག་གཞན་སོགས་གང་སྟོན། ། ཕལ་
ཆེར་མིང་དེའི་སྔོན་འཇུག་གི། །ནུས་པར་སྦྱར་ནས་རྟོགས་པར་བྱ། །ཕྱི་མ་ཇི་ལྟར་
འགྱུར་བ་ནི། ། རྗེས་འཇུག་ ཕོ་ཡིས་ཕོ་ཡིག་གི །མིང་མཐའ་གཞན་དྲངས་དེ་་
བཞིན་དུ། །མོ་ཡིས་མོ་ཡི་མིང་མཐའ་དང་། མ་ནིང་གིས་ནི་མ་ནིང་དྲངས། །དེ་
རྣམས་རྟགས་མཚུངས་འདྲེན་ཚུལ་ཏེ། །བརྗོད་བདེ་འདྲེན་པའང་ཤིན་ཏུ་མང་། །
གཞན་ཡང་མིང་མཐའ་དེ་ཉིད་ཀྱིས། ། རྟགས་མཚུངས་པའམ་སྒྲ་མཐུན་པའི། །
རྣམ་དབྱེ་བརྒྱད་དང་སླར་བསྡུ་སོགས། ། སྔ་མའི་ཤུགས་དང་མཐུན་པར་འདྲེན། །
དེ་དག་ནང་གསེས་གང་འཇུག་ནི། ། རྣམ་དབྱེའམ་ཕྲད་བཅས་མིང་ཚིག་དེའི། །
མཐར་སྦྱར་མིང་དོན་ལས་ཤེས་བྱ། །དེ་ཡང་ཆོས་རྣམས་ངོ་བོ་ཙམ། ། བརྗོད་པ་
104



རྣམ་དབྱེ་དང་པོ་སྟེ། །དཔེར་ན་བུམ་པ་ཀ་བ་བཞིན། །གསལ་བྱེད་བོད་ཀྱི་སྐད་ལ་
ཉུང་། །ལས་དང་བྱ་ཡུལ་དོན་གཅིག་སྟེ། ། དེ་ལྟའི་བྱ་བའི་ཡུལ་ཞིག་ལ། །བྱ་བ་
བྱས་པར་སྟོན་པ་ལ། །གཉིས་པ་ལས་སུ་བྱ་བ་དང་། །གཉིས་པའི་ནང་ཚན་དེ་ཉིད་
དང་། །བཞི་པ་དགོས་ཆེད་གསུམ་འདྲ་ཡང་། །བྱ་བ་བྱས་པས་བྱ་བའི་ཡུལ། ། དེ་
འམ་དེ་དང་འབྲེལ་བ་ལ། །ཕན་ཐོགས་མེད་ན་གཉིས་པ་སྟེ། ། དཔེར་ན་ཤར་དུ་
འགྲོ་ལྟ་བུ། །ཕན་ཐོགས་ཡོད་ན་བཞི་པ་སྟེ། །དཔེར་ན་སློང་ལ་སྦྱིན་ལྟ་བུ། །ཕན་
ཐོགས་མེད་ཀྱང་བྱ་ཡུལ་དང༌། །བྱ་བ་ངོ་བོ་གཅིག་ཡིན་ན། །གཉིས་པའི་ནང་ཚན་
དེ་ཉིད་དེ། ། དཔེར་ན་ ལྷ་རུ་གསལ་ལྟ་བུ། ། གང་ཞིག་གང་ལ་བརྟེན་པའམ། །
གནས་དང་ཡོད་པའི་དོན་ཙམ་ལས། །བྱ་བ་གཏན་ནས་མི་བྱེད་ན། ། རྣམ་དབྱེ་
བདུན་པ་གནས་གཞི་སྟེ། །དཔེར་ན་སྟེང་དུ་མི་ཡོད་ལྟར། །ཚེ་སྐབས་གཉིས་དང་
དོན་འདྲ་ན། །བདུན་པའི་ནང་ཚན་ཚེ་སྐབས་ཏེ། །དཔེར་ན་ཆུ་ཟླ་ཤར་བ་ན། །ཆོ་
འཕྲུལ་དུས་ཆེན་ཚུགས་ལྟ་བུ། །རྣམ་དབྱེ་གཉིས་བཞི་བདུན་པ་དང༌། །དེ་ཉིད་ཚེ་
སྐབས་གསལ་བྱེད་སྒྲ། །སུ་ར་རུ་དུ་ན་ལ་ཏུ། །ཡིན་ཞིང་ཕལ་ཆེར་ལ་སྒྲ་དང་། །
མཐུན་པས་ལ་དོན་རྣམ་དབྱེའང་ཟེར། །འོན་ཀྱང་ན་ལ་དེ་ཉིད་ལ། །མི་འཇུག་སྨྲ་
བའི་སྒོ་ལས་གསུངས། །རྣམ་དབྱེ་གང་ལ་སྦྱོར་ཡུལ་དེས། །ཉེ་འགྱངས་གང་དུ་བྱ་
བ་ཞིག །བྱས་ན་གསུམ་པ་བྱེད་སྒྲ་སྟེ། །དཔེར་ན་བདག་གིས་བཤད་ལྟ་བུ། །བྱ་
བ་གཏན་ནས་མི་བྱེད་པར། ། སྔ་ཕྱི་འབྲེལ་བྱེད་ཙམ་སྟོན་ན། །རྣམ་དབྱེ་དྲུག་པ་
འབྲེལ་སྒྲ་སྟེ། །དཔེར་ན་བདག་གི་མིག་ལྟ་བུ། །རྣམ་དབྱེ་གསུམ་དྲུག་གསལ་བྱེད་
སྒྲ། །ས་མཐའ་ཡོད་དང་མེད་པ་ཡི། །གི་ཀྱི་གྱི་འི་ཡི་ལྔ་ཡིན། །གང་ཞིག་གང་ལས་
105



བྱུང་བའམ། །བྱེ་དང་ལྷུང་བའི་དོན་ལྡན་ན། །རྣམ་དབྱེ་ལྔ་པ་འབྱུང་ཁུངས་ཏེ། །
དཔེར་ན་ཞལ་ནས་ཐོས་ལྟ་བུ། །གསལ་བྱེད་སྒྲ་ནི་ནས་ལས་ཏེ། ། དགར་དང་་་་
བསྡུས་པའང་ལྔ་པར་གཏོགས། །གཞན་ཡང་ཚིག་དོན་གོང་འོག་ཏུ། །བསྡུ་རྒྱུ་ཡོད་
ན་སྡུད་པའི་སྒྲ། །དང་དང་ཀྱང་ཡང་འང་སོགས་སྦྱོར། །རྣམ་གྲངས་དུ་མས་དོན་
བསྐྱར་ན། །འབྱེད་སྡུད་སྒྲ་འཇུག་དགག་པ་དང་། །བདག་དོན་ཡོད་ན་ཐོག་མཐའ་
རུ། །པ་སྡེའི་རྟགས་རྣམས་ཅི་རིགས་འཇུག །རྒྱན་དུ་གྱུར་པའི་ཚིག་ཕྲད་ཀྱང་། །
དོན་ལ་བསྙེགས་པ་ཡོད་ན་སྦྱོར། །དེ་བཞིན་བསྟན་བྱ་ལྷག་ཡོད་ན། ། ལྷག་བཅས་
སྒྲ་སྦྱོར་ཚིག་དོན་ནི། ། རྫོགས་ན་སླར་བསྡུའི་སྒྲ་རྣམས་སྦྱོར། ། དགོས་པ་ཅི་ཕྱིར་
འཇུག་ཅེ་ན། ། མོ་ཡིག་དབྱངས་དང་མི་ལྡན་ན། ། ཕོ་ཡིག་གསལ་བྱེད་བརྗོད་མི་
ནུས། །དེ་ཕྱིར་དབྱངས་ལྔར་བཞེད་པ་བདེ། ། ཕོ་ཡིག་དབྱངས་ལྡན་དེ་དག་་་་
ལའང་། ། རྗེས་འཇུག་བཅུ་པོ་མ་ཞུགས་ན། ། དོན་གྱི་ངོ་བོ་ཙམ་སྟོན་པའི། །མིང་
དང་དོན་གྱི་ཁྱད་པར་རྣམས། །སྟོན་པའི་ཚིག་དང་དོན་ལྡན་པའི། །ངག་གི་བརྗོད་
པ་ཡོད་མིན་ཏེ། །ཡི་གེའི་ཁོངས་ནས་མིང་དབྱུང་ཞིང་། ། མིང་གི་ཁོངས་ནས་ཚིག་
ཕྱུང་ནས། ། ཚིག་གིས་དོན་རྣམས་སྟོན་པས་སོ། །མིང་ཚིག་བརྗོད་པ་མེད་ན་ནི། །
ཐུན་མོང་ཐུན་མོང་མ་ཡིན་པའི། །ཤེས་བྱ་སྟོན་པའང་མེད་པར་འགྱུར། །དེ་ཕྱིར་
འཕགས་ཡུལ་མཁས་རྣམས་ཀྱི། ། རྗེས་སུ་འབྲངས་ནས་གསུངས་པ་འདི། ། སྐྱེ་བོ་
ཀུན་གྱིས་རྟོགས་གྱུར་ཅིག །ཚིག་གི་སྒྲ་ཙམ་འདྲ་ན་ཡང་། །དོན་ལ་ཁྱད་པར་ཤིན་
ཏུ་ཆེ། །དེ་ཕྱིར་བརྡ་དག་ལ་བརྟེན་ནས། །མ་ནོར་དོན་རྣམས་འཚོལ་བ་གཅེས། །
དོན་ལ་མི་རྨོངས་རྨོངས་པ་ཡང་། ། ལུགས་འདིར་མཁས་མིན་གྱིས་བྱེད་དེ། ། སྒྲ་
106



ཤེས་དོན་ལ་མི་རྨོངས་ཞེས། །མཁས་པའི་གསུངས་ལ་ཡོངས་སུ་གྲགས། །འདི་ལ་མ་
སྦྱངས་རྨོངས་ཚོད་ཀྱིས། ། འཆད་རྩོད་རྩོམ་པའི་གྲར་འཇུག་པ། ། ཝ་སྐྱེས་སེང་་
ལྤགས་གྱོན་པ་བཞིན། །ནམ་ཞིག་རྗེས་ངན་གསལ་བར་འགྱུར། །དེ་ཕྱིར་བློ་གསལ་
དོན་གཉེར་རྣམས། ། རྟགས་འཇུག་དཀའ་གནད་གཟུགས་བརྙན་ཀུན། ། གསལ་
བར་འཆར་བའི་མེ་ལོང་འདིར། ། ལ་འུར་གཟིགས་མོར་སྤྱོན་དང་ཀྱེ། ། འདི་ལ་
ནོངས་ པའི་ཚོགས་མཆིས་ན། ། གཟུར་གནས་མཁས་པའི་སྤྱན་སྔར་འཆགས། །
ཅུང་ཟད་འབད་ལས་ཐོབ་པའི་དགེ། ། ཀུན་གྱིས་འདི་དོན་རྟོགས་པར་ཤོག །
ཅེས་རྟགས་ཀྱི་འཇུག་པའི་སྙིང་པོའི་དོན་མདོ་ཙམ་བརྗོད་པ་དཀའ་གནད་གསལ་
བའི་མེ་ལོང་ཞེས་བྱ་བ་འདི་ནི། རང་གི་སློབ་བུ་རྗེ་དྲུང་སངས་རྒྱས་རྒྱ་མཚོ་དང་
དོན་གྲུབ་ཕུན་ཚོགས་གཉིས་ཀྱིས་དགོས་ཚུལ་ལྟར་མཁས་མཆོག་སི་ཏུ་པཎ་ཆེན་དང་
ཐམས་ཅད་མཁྱེན་པ་དྷརྨ་བྷ་དྲ་དཔལ་ བཟང་པོའི་བཞེད་པ་དང་མཐུན་པ་་་
དབྱངས་ཅན་གྲུབ་པའི་རྡོ་རྗེས་སྦྱར་བའོ། །
107



རྩོམ་སྒྲིག་འགན་འཁུར་པ།
责任编辑:
མདུན་ཤོག་མཛེས་རིས།
f r@igif:
པར་ཞུས་འགན་འཁུར་པ།
责任校对:
ཕུར་ཁོ།
THE
ཀརྨ་རྡོ་རྗེ་ཚེ་རིང་།
# #
གྲ་ཐ།
#L#
༄༅། །བོད་ཡིག་བརྡ་སྤྲོད་སྐྱར་སྦྱོང་དྲི་བ་དྲིས་ལན།
སྟོབས་རྒྱས་ཀྱིས་བརྩམས། །
མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས།
(པེ་ཅིན་ཧོ་ཕིང་ལི་བྱང་ལམ་ཨང་14པ། སྦྲག་ཨང་100013
ཁ་པར་ཨང་གྲངས་64234411--6511）
མི་རིགས་དཔེ་སྐྲུན་ཁང་གི་སྐུལ་འོད་པར་སྒྲིག་ཁང་ནས་པར་བསྒྲིགས།
ཏི་ཞིན་པར་ཁང་ནས་པར་བཏབ།
2000ལོའི་ཟླ་10པར་པར་གཞི་དང་པོ་བསྒྲིགས།
2000ལོའི་ཟླ་10པར་པེ་ཅིན་དུ་པར་ཐེངས་དང་པོ་བརྒྱབ།
དེབ་ཚད། 787X10921/32 དཔར་ཤོག3. 5
དཔར་གྲངས། 0001=3,000 དེབ་རེར་སྒོར་དུ



OW
wwwwwwwwwww
w ww
w
ww
W
ho
THƯ
LES
ISBN 7-105-04123-4
ISBN 7-105-04123-4/H · 131
EX ( 37) BT: 5.00T
91787105041237">
